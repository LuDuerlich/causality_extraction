<h1>Sammanfattning</h1>
<h2>Inledning</h2>
<p>Utredningens uppdrag</p>
<p>Utredningens huvudsakliga arbete har bestått i att redovisa och analysera den nuvarande tillämpningen av upphandlingsreglerna och dess förenlighet med lagen (1992:1528) om offentlig upphandling (LOU) och EGrätten vid landstings och kommuners köp av hälso- och sjukvårdstjänster från privata vårdgivare samt hur EG-rätten rätteligen skall tolkas i dessa frågor.</p>
<p>Enligt direktiv och tilläggsdirektiv vilka fogas till betänkandet har det varit utredningens uppgift att särskilt analysera om sjukvårdshuvudmannens tecknande av vårdavtal respektive samverkansavtal med enskilda vårdgivare skall föregås av ett upphandlingsförfarande enligt LOU och EG-direktiven. Skillnaden från upphandlingssynpunkt mellan dessa båda avtalstyper skall redovisas liksom om det finns sådana skillnader i förhållande till avtal som inte avser hälso- och sjukvårdstjänster.</p>
<p>Utredningen har därutöver haft att analysera och redogöra för upphandlingsreglernas tillämplighet vid upphandlande enheters anskaffningar av olika typer av hälso- och sjukvårdstjänster från olika producenter.</p>
<p>I korthet gäller detta anskaffningar från - ideella stiftelser eller liknande, som drivs utan vinstintresse, - annan sjukvårdshuvudman, - privata tandläkare, - privata företagshälsovårdsenheter och - avknoppad verksamhet.</p>
<p>Utredningen har enligt direktiven även haft att bedöma om vårdavtal enligt Samverkansdelegationens betänkande (SOU 1997:179) skall upphandlas samt att behandla vissa arbetsrättsliga frågor avseende enskilda vårdgivare.</p>
<p>De bedömningar utredningen redovisat i betänkandet av upphandlingsreglernas tillämpning och tillämplighet vid olika typer av anskaffningar av hälso- och sjukvårdstjänster kommenteras i sammanfattningen nedan under särskilda rubriker.</p>
<p>Utredningen har också inom ramen för gemenskapsrätten haft att lämna förslag till om och i så fall hur nuvarande lagstiftning bör förändras eller kompletteras i fråga om upphandling av tjänster från enskilda vårdgivare inom hälso- och sjukvårdsområdet. Därutöver har det stått utredningen fritt att i samarbete med Upphandlingskommittén (Fi 1998:08) redovisa ett lämpligt förfarande som kan användas vid en upphandling av hälso- och sjukvårdstjänster.</p>
<p>Utredningens genomförande av uppdraget</p>
<p>För att kunna göra de överväganden som direktiven föreskriver har utredningen haft kontakter och sammanträffanden med företrädare för ett flertal olika privata vårdgivare, intresseorganisationer, sjukvårdshuvudmän samt med ideella stiftelser som driver sjukhus och sjukhem.</p>
<p>Utredningen har även i samarbete med Upphandlingskommittén genomfört en hearing med företrädare för olika privata vårdgivare och landsting och kommuner.</p>
<p>Vidare har utredningen till sina sammanträden inbjudit och besökts av representanter från olika privata vårdgivare och deras organisationer.</p>
<p>För att klarlägga hur landstingen och kommunerna uppfattat, tolkat och efterlevt gällande regler om offentlig upphandling har utredningen genomfört en enkätundersökning som skickats till landets samtliga landsting och kommuner.</p>
<p>Utredningen har också i enlighet med sina direktiv haft kontakt med olika verk, myndigheter, förbund och andra sammanslutningar.</p>
<p>Betänkandet är indelat i två delar. Del I  innehåller en beskrivning av bakgrundsmaterial angående bland annat hälso- och sjukvården och dess organisation, den privat bedrivna offentligt finansierade hälso- och sjukvården samt särskilda beskrivningar av tandvård, företagshälsovård och telemedicin. Vidare beskrivs i denna del av betänkandet reglerna om upphandling och konkurrens. Därutöver redogörs för tidigare utredningsförslag och olika synpunkter som lämnats till utredningen under det pågående arbetet.</p>
<p>Utredningens arbete skall enligt direktiven leda till ställningstaganden grundade på gällande rätt, och eventuellt till lagtekniska förslag, i frågan om hälso- och sjukvårdstjänster enligt gällande regler i LOU och enligt EG-rätten skall upphandlas. Det a nkommer däremot enligt direktiven inte på utredningen att analysera och göra bedömningar i sjukvårdspolitiska och sjukvårdsekonomiska frågor. Påverkan av ett upphandlingsförfarande på utbudet av privat vård liksom konsekvenserna av upphandling av olika tjänster från olika producenter inom hälso- och sjukvården samt en jämförelse härvidlag med andra tjänster är frågor som ligger utanför utredningens ram. Detsamma gäller en analys av vilka andra alternativ utöver upphandling som står till buds för sjukvårdshuvudmannen. Utredningen har behandlat den reglering som finns av sjukvårdshuvudmannens ansvar för tillhandahållande och anskaffning av hälso- och sjukvårdstjänster och bl.a. det projekt som genomförts i fråga om tillämpningen av LOU inom Stockholms läns landsting. Att ytterligare utreda och analysera de särskilda förhållanden som råder då det gäller landstings och kommuners ansvar för anskaffningen och tillhandahållande av hälso- och sjukvårdstjänster skulle i stort sett avse frågor som faller utanför utredningens direktiv och inte tillföra något till frågan om det legala kravet på upphandling inom hälso- och sjukvården. Såvitt gäller denna och övriga frågor som nämnts i detta stycke har inte heller under det pågående utredningsarbetet på något sätt ytterligare utredningar och analyser påkallats.</p>
<p>I del II  redovisas utredningens överväganden och förslag mot bakgrund av den information som inhämtats under utredningens arbete och som redovisas i den första delen av betänkandet. Under det pågående utredningsarbetet har inom utredningen rått enighet om de i betänkandet redovisade bedömningarna såväl angående upphandlingsreglernas tillämplighet som övriga frågor. Detta gäller dock inte frågan om de lagtekniska förslagen.</p>
<p>I den fortsatta sammanfattande redovisningen av utredningens förslag lämnas under rubriken bakgrund en kort inledande beskrivning av landstingens och kommunernas ansvar för hälso- och sjukvården och den privat bedrivna offentligt finansierade hälso- och sjukvården. Under rubriken utredningens bedömning redovisas, under särskilda underrubriker, utredningens överväganden och förslag i de frågor utredningen haft att utreda och analysera.</p>
<h2>Bakgrund</h2>
<p>Landstingens och kommunernas ansvar för hälso- och sjukvården</p>
<p>Bestämmelserna om hur hälso- och sjukvården skall vara utformad finns i hälso- och sjukvårdslagen (1982:763, HSL). I lagen anges de övergripande målen för hälso- och sjukvården och vilka krav som kan ställas på vården. Med hälso- och sjukvård avses enligt 1 § HSL åtgärder för att medicinskt förebygga, utreda och behandla sjukdomar och skador. Till hälso- och sjukvård hör även sjuktransporter samt att ta hand om avlidna. I tandvårdslagen ( 1985:125, TVL) finns särskilda bestämmelser om tandvård.</p>
<p>Landstingens ansvar för hälso- och sjukvården anges i 3-16 §§ och 26-26 b §§ HSL. Det framgår av lagtexten att landstingen har det huvudsakliga ansvaret för hälso- och sjukvården. Landstingen skall enligt 3 § HSL erbjuda en god hälso- och sjukvård åt dem som är bosatta inom landstinget. Även i övrigt skall landstinget verka för en god hälsa hos hela befolkningen. Förutom behandling av patienter skall landstingen dessutom medverka i samhällsplanering och då även ta hänsyn till den vård som ges av privata och andra vårdgivare. Landstingets ansvar omfattar dock inte sådan hälso- och sjukvård som en kommun inom landstinget har ansvaret för.</p>
<p>Kommunernas ansvar för hälso- och sjukvården anges i 17 - 21 §§ HSL. Av bestämmelserna framgår att varje kommun skall erbjuda en god hälso- och sjukvård åt dem som bor i sådana boendeformer som avses i 20 eller 21 § socialtjänstlagen (1980:620, SoL). Kommunerna får även enligt 18 § andra stycket HSL erbjuda dem som vistas i kommunen hälso- och sjukvård i hemmet. Om avtal träffas mellan en kommun och ett landsting och om regeringen medger det får landstinget till kommunen inom landstinget överlåta skyldigheten att erbjuda hemsjukvård. Kommunens ansvar och befogenheter omfattar dock inte sådan hälso- och sjukvård som ges av läkare.</p>
<p>I 1 § lagen (1993:387) om stöd och service för vissa funktionshindrade (LSS) finns bestämmelser om insatser för särskilt stöd och service åt personer med bl.a. vissa funktionshinder. Varje kommun skall enligt 21 § andra stycket LSS svara för dessa insatser om inte annat avtalats.</p>
<p>Den privat bedrivna offentligt finansierade hälso- och sjukvården</p>
<p>Den svensk hälso- och sjukvården bedrivs i huvudsak i offentlig regi. Inom den öppna hälso- och sjukvården finns ett större inslag av privat bedriven vård än inom den slutna vården.</p>
<p>Regeringen har vid ett flertal tillfällen uttalat att den ser positivt på att det finns ett varierat vårdutbud med olika driftformer. I bl.a. 3 och 18 §§ HSL och 5 § TVL stadgas därför att ett landsting eller en kommun får sluta avtal med någon annan om att utföra de uppgifter som landstinget eller kommunen ansvarar för. Ett landsting eller en kommun kan således, om det bedöms att man inom sin egen organisation själv lämpligen inte fullgör uppgiften eller av annat skäl finner det lämpligt, besluta att uppdra åt annan att mot ersättning ombesörja driften av en kommunal- eller landstingsdriven verksamhet. Verksamheten kan därvid överlämnas till en privat entreprenör (exempelvis ett aktiebolag eller en stiftelse). Den private entreprenören fullgör därefter den avtalade uppgiften med offentlig finansiering. Landstinget eller kommunen svarar dock alltjämt i egenskap av finansiär och huvudman för den utlagda verksamhetens innehåll. På grund härav stadgas i 3 kap. 19 § kommunallagen (1991:900, KommL) att fullmäktige i dessa situationer skall se till att kommunen respektive landstinget tillförsäkras en möjlighet att kontrollera och följa upp verksamheten.</p>
<p>Hälso- och sjukvårdsverksamhet kan även bedrivas helt i privat regi utan inslag av offentlig finansiering. I dessa fall ansvarar inte landstinget eller kommunen i egenskap av huvudman för verksamhetens innehåll.</p>
<p>Med alternativa driftformer inom hälso- och sjukvården avses i detta betänkande verksamheter som har utförts eller kan utföras i förvaltningsform men som i stället överlämnas till att drivas av en privaträttslig person eller organisation. Verksamheten avses dock fortfarande vara helt eller delvis offentligt finansierad. Med alternativa driftformer inom hälso- och sjukvården avses således i betänkandet inte sådan privat bedriven vård som utförs av en vårdgivare som inte enligt avtal eller särskild reglering har rätt till offentlig finansiering för den lämnade vården.</p>
<p>Det offentliga huvudmannaskapet innebär att det, när en entreprenör ges i uppdrag att ombesörja driften av en kommunal- eller landstingsdriven verksamhet, fortfarande är fråga om en offentlig verksamhet i förhållande till kommuninvånarna/användarna. Huvudmannaskapet innebär att landstinget eller kommunen tar befattning med alla frågor som inte hör till den löpande driften. Verksamheten är alltjämt en kommunal eller landstingskommunal angelägenhet. Kommunen eller landstinget beslutar om verksamhetens mål, inriktning, uppföljning och utvärdering. Således kan driften av en offentligt bedriven och skatte-finansierad verksamhet överlämnas till en privat entreprenör på den allmänna marknaden. I debatten har ofta marknadsorientering, konkurrensutsättning och bolagisering m.m. betecknats som privatisering. Med privatisering avses i detta betänkande att det allmänna frånhänder sig ansvaret för en uppgift som tidigare bedrivits i offentlig regi eller i vart fall med stöd av offentliga medel. Det allmänna avvecklar således både driftansvaret och finansieringsansvaret för verksamheten. Överlämnade av en kommunal eller landstingskommunal verksamhet till ett privaträttsligt organ i de situationer som utredningen har att överväga innebär med denna definition inte någon privatisering.</p>
<h2>Utredningens bedömning</h2>
<p>Sjukvårdshuvudmannens upphandling vid köp av hälso- och sjuk- vårdstjänster</p>
<p>Europeiska rådet har fattat beslut om att förverkliga en inre gemensam marknad. Det har visat sig behövligt med särskilda bestämmelser om of- fentlig upphandling i form av direktiv för att skapa en verklig öppen marknad vid offentlig upphandling och därmed minska de inhemska före- tagens konkurrensfördelar i förhållande till företag i andra medlemssta- ter. Man har enats om gemensamma regler på varuområdet och på om- rådena för byggnads,- anläggningsarbeten och tjänster för inhämtande och urval av anbud samt om motivering av beslut, varigenom anbud an- tas respektive förkastas. I anledning av EES-avtalet förpliktade sig Sve- rige att införa regler motsvarande EG:s regler om offentlig upphandling. På grund härav trädde LOU i kraft den 1 januari 1994. LOU genomför EG:s upphandlingsdirektiv.</p>
<p>I april 1995 tillfrågades Nämnden för offentlig upphandling (NOU) om landstings ingående av ett vårdavtal vid nyetablering av vårdgivare skulle föregås av ett upphandlingsförfarande enligt LOU. Som svar på frågan meddelade fyra av nämndens sju ledamöter att det enligt nämn- dens bedömning närmast är att se som en upphandlingssituation att ingå vårdavtal varvid LOU skall tillämpas.</p>
<p>Om en kommun eller ett landsting dvs. en sjukvårdshuvudman be- slutar att överlämna driften av en verksamhet till en extern producent kan således reglerna om offentlig upphandling bli t illämpliga. Utredning- ens arbete har enligt utredningens direktiv bestått i att redogöra för och analysera om LOU och EG-direktiven äger tillämplighet i dessa situatio- ner.</p>
<p>Utredningen skall enligt direktiven redogöra för om det finns någon skillnad från upphandlingssynpunkt mellan att teckna avtal för hälso- och sjukvårdstjänster och andra tjänster. Utredningen har funnit att häl- so- och sjukvårdstjänster och andra s.k. B-tjänster inte är uteslutna från EG-direktiven. Dessa tjänster är heller inte uteslutna från tillämpningen av LOU. Tvärtom anges tydligt att de omfattas av upphandling enligt 6 kap. LOU. Enligt utredningens bedömning lämnar varken EG-direktiven eller LOU utrymme för undantag från upphandlingsreglerna avseende s.k. B-tjänster över  de i direktiven angivna tröskelvärdena. Detta innebär att dessa tjänster skall upphandlas genom förenklad upphandling eller under vissa omständigheter s.k. direktupphandling.</p>
<p>Om en sjukvårdshuvudman beslutar att konkurrensutsätta viss verk- samhet är det enligt utredningens mening av avgörande betydelse att</p>
<p>upphandlingen kan genomföras på ett så objektivt vis som mö jligt. Detta inte minst för att upprätthålla förtroendet för den offentliga upphand- lingen. Det är därför från upphandlingssynpunkt en fördel om sjukvårds- huvudmannens beställar- och finansieringsansvar för vård som bedrivs i alternativa driftformer så långt som möjligt separeras från den egna pro- duktionen av hälso- och sjukvård.</p>
<p>Olika avtal för tillhandahållande av hälso- och sjukvårdstjänster</p>
<p>Ersättning för och omfattning av privat utförda hälso- och sjuk- vårdstjänster regleras genom avtal mellan sjukvårdshuvudmannen och vårdgivaren. Företrädesvis skall detta enligt regeringen ske genom vårdavtal i vilka parterna kommer överens om verksamhetsinriktning, åtagande, omfattning, lokalisering, ersättningsformer m.m. Landstingen har även möjlighet att ingå s.k. samverkansavtal via de statligt reglerade ersättningssystemen. Dessa ersättningssystem, innebär att ersättnings- former och ersättningsnivåer styrs av lagen (1993:1651) om läkarvård- sersättning (LOL) och förordningen (1994:1121) om läkarvårdsersätt- ning eller lagen (1993:1652) om ersättning för sju kgymnastik (LOS) och förordningen (1994:1120) om ersättning för sju kgymnastik.</p>
<p>Utredningen redogör i avsnitt 3.9 för förekomsten och omfattningen av alternativa driftformer inom landstingen. I redovisningen har tyngd- punkten lagts på läkares och sjukgymnasters ersättning enligt ersätt- ningslagarna. För att visa omfattningen av hela den offentligt finansiera- de privata öppna vården hos läkare och sjukgymnaster redovisas även uppgifter om verksamhet som bedrivs av dessa yrkesgrupper med vilka huvudmannen tecknat vårdavtal. Utbetald offentlig ersättning för den privat bedrivna vården som under år 1998 lämnades av läkare uppgick till drygt 3 470 000 tkr. Ersättningen för lämnad vård av privata sjuk- gymnaster uppgick till drygt 1 040 000 tkr. I Sverige fanns det under år 1998 1 426 läkare och 1 855 sjukgymnaster som var verksamma enligt ersättningslagarnas bestämmelser. Dessa enskilda läkare uppbar en sammanlagd ersättning under år 1998 med 1 451 000 tkr. Sju kgymnas- terna uppbar under samma år 856 000 tkr. i ersättning för lämnad be- handling. Antalet verksamma läkare och sjukgymnaster enligt de natio- nella ersättningslagarna har blivit färre och färre under de senaste fem åren.</p>
<p>I avsnitt 3.10 redogör utredningen för förekomsten och omfattningen av alternativa driftformer inom kommunerna.</p>
<p>Definition av begreppen vårdavtal och samverkansavtal</p>
<p>Det har under det pågående utredningsarbetet visat sig att det föreligger ett betydande behov av att innehållet i de begrepp som används vid an- skaffningen av hälso- och sjukvårdstjänster klargörs och definieras. Ett skäl till detta är att avtalstyperna samverkansavtal och vårdavtal enligt utredningens bedömning ur upphandlingssynpunkt skall behandlas var för sig.</p>
<p>Begreppet samverkansavtal finns i 5 § LOL och LOS. Inte i någonde- ra lag anges emellertid vad som avses med ett sådant avtal. För att und- vika definitionsproblem skall det enligt utredningens uppfattning införas en definition av vad som avses med samverkansavtal i HSL och några formella följdändringar göras i LOL och LOS. Enligt utredningens upp- fattning bör också i klargörande syfte föras in en bestämmelse i HSL där en definition ges av vad som avses med vårdavtal.</p>
<p>De föreslagna lagändringarna innebär att det i HSL skall anges att ett avtal som avser vård skall slutas i form av ett vårdavtal eller ett samver- kansavtal. Med samverkansavtal avses ett avtal där sjukvårdshuvud- mannen träffar överenskommelse med läkare eller sjukgymnast om er- sättning samt övriga villkor som skall gälla för vården i enlighet med reglerna i LOL eller LOS. Med vårdavtal avses annat avtal om vård än samverkansavtal. I ett vårdavtal överenskommer ett landsting eller en kommun och en vårdgivare om ersättning samt övriga villkor och grun- der som skall gälla för vården.</p>
<p>Sjukvårdshuvudmannens vårdavtal med enskilda vårdgivare, med vård- givarbolag eller med ideella organisationer inom hälso- och sjukvården</p>
<p>Utredningen har enligt direktiven att analysera om sjukvårdshuvudman- nens tecknande av vårdavtal respektive samverkansavtal skall föregås av ett upphandlingsförfarande enligt LOU och gemenskapsrätten.</p>
<p>Utredningen har funnit att det som regleras i vårdavtalen (åtaganden, ersättning, verksamhetsinriktning, former för rapportering och kvalitets- säkring m.m.) är typiska upphandlingsrekvisit. Utredningen gör i betän- kandet bedömningen att det skulle strida mot LOU och EG-direktiven att undanta upphandlande enheters tecknande av vårdavtal över  tröskelvär- det med andra vårdgivare från ett upphandlingsförfarande enligt LOU. Denna bedömning avser upphandlande enheters dvs. landstings och kommuners tecknande av vårdavtal med såväl läkare och sjukgymnaster, med enskilda andra grupper av vårdgivare än läkare och sju kgymnaster och med vårdgivares bolag som med ideella organisationer inom vården.</p>
<p>Samverkansavtal</p>
<p>Utredningen skall enligt direktiven analysera om landstings tecknande av samverkansavtal med enskilda läkare och sjukgymnaster skall föregås av ett upphandlingsförfarande enligt LOU och EG-direktiven.</p>
<p>I betänkandet görs bedömningen att det inte föreligger någon upp- handlingssituation då landsting tecknar samverkansavtal med enskilda läkare och sjukgymnaster. Skälet för detta ställningstagande är att ett samverkansavtal enligt utredningens bedömning får ses som ett utflöde av en offentligrättslig reglering. Vid tecknande av samverkansavtal före- ligger inte någon konkurrenssituation mellan olika vårdgivare eftersom alla erbjuds samma ekonomiska villkor.</p>
<p>Vårdavtal med enskilda läkare och sjukgymnaster som uppbär ersättning enligt ersättningslagarna</p>
<p>Det föreligger enligt utredningens bedömning inte någon upphandlings- situation vid landstings tecknande av vårdavtal med enskilda vårdgivare som redan innan vårdavtalet ingås omfattas av ersättningslagarnas be- stämmelser. Detta gäller dock under förutsättning att vårdavtalets giltig- hetstid inte sträcker sig längre än giltighetstiden av ett tidigare ingånget samverkansavtal. Anledningen till att utredningen gjort denna bedömning är att den enskilde läkaren eller sjukgymnasten som genom samver- kansavtal eller eljest uppbär läkarvårdsersättning eller ersättning för sjukgymnastik enligt ersättningslagarna redan omfattas av ersättnings- systemet och har rätt till offentlig finansiering för lämnad vård.</p>
<p>Samverkansdelegationens lagförslag</p>
<p>Utredningen har enligt direktiven haft att analysera om den av Samver- kansdelegationen föreslagna lagen om etablering för enskilda vårdgivare med vårdavtal inom hälso- och sjukvården skall föregås av ett upphand- lingsförfarande enligt LOU.</p>
<p>Utredningen har funnit att upphandlande enheters tecknande av vårdavtal med privata utförare enligt den av Samverkansdelegationen fö- reslagna lagen skall föregås av ett upphandlingsförfarande enligt regler- na i LOU och kraven i EG-direktiven. Skälet för denna bedömning är att den föreslagna lagen ger utrymme för parterna att fritt komma överens om avtalsinnehållet, varvid en konkurrenssituation om bästa villkor kan uppkomma.</p>
<p>Sjukvårdshuvudmannens anskaffning av tandvårdstjänster, av hälso- och sjukvårdstjänster hos företagshälsovårdsenheter och av telemedi- cinska tjänster</p>
<p>Enligt tilläggsdirektiven skall utredningen utreda om LOU är tillämplig vid landstingens köp av tandvårdstjänster från privata tandläkare och vid landstingens och kommunernas köp av företagshälsovårdstjänster från privata enheter. Därutöver har det till utredningen från Social- departementet överlämnats en skrivelse angående telemedicinska tjänster. I betänkandet gör utredningen bedömningen att det vid sjuk- vårdshuvudmannens köp av dessa typer hälso- och sjukvårdstjänster ur upphandlingssynpunkt främst är två situationer som är intressanta. Den ena situationen som kan komma i fråga är då viss del av behandlingen utförs genom ett remissliknande förfarande. I de fall dessa behov av re- surser är klart förutsebara råder det ur upphandlingssynpunkt inte någon skillnad vid en anskaffning av dessa tjänster och andra hälso- och sjuk- vårdstjänster. Den upphandlande enheten skall således i denna situation företa ett upphandlingsförfarande.</p>
<p>I den andra situationen uppkommer behovet av behandling på grund av oförutsedda händelser, exempelvis akuta sjukdomstillstånd. Även i en sådan situation skall enligt utredningens uppfattning en upphandling gö- ras. Den upphandling det då blir fråga om är direktupphandling.</p>
<p>Enligt utredningens bedömning skall det i 5 § TVL anges att avtal som avser vård skall slutas i form av vårdavtal som sägs i 3 § HSL.</p>
<p>Överlåtelse av driften av hälso- och sjukvårdsverksamhet mellan landsting och kommuner samt landstings och kommuners köp av tjänster från helägda och delägda företag</p>
<p>Utredningen anser att landsting och kommuner skall tillämpa LOU när de ingår avtal om anskaffning av tjänster från delägda företag och andra företag som avses i 3 kap. 18 och 19 §§ KommL. Skälet till detta är att delägda kommunala företag och företag som ägs av annan än kommunen eller landstinget från upphandlingssynpunkt inte kan anses som en del av den kommunala förvaltningen. Enligt utredningens bedömning skall landsting och kommuner även tillämpa LOU när de ingår avtal om an- skaffning av tjänster med ett annat landsting eller en annan kommun. Detta på grund av att de olika landstingen och kommunerna inte ingår i samma juridiska person.</p>
<p>Utredningen har vidare gjort bedömningen att LOU är tillämplig vid landstings och kommuners anskaffningar från helägda egna bolag. Det finns enligt utredningens uppfattning inte utrymme för bedömningen att en juridisk persons överenskommelser med sin ”ägare” skall tillmätas ett</p>
<p>annat civilrättsligt värde än ett sedvanligt avtal enligt avtalsrättsliga regler.</p>
<p>Sjukvårdshuvudmannens ingående av avtal med avknoppad verksamhet</p>
<p>Enligt tilläggsdirektiven skall utredningen utreda om sjukvårdshuvud- mannens tecknande av avtal med en avknoppad verksamhet skall föregås av ett upphandlingsförfarande enligt LOU.</p>
<p>Med avknoppning avses i betänkandet att en upphandlande enhet lå- ter anställda bilda ett privaträttsligt organ, som regel ett bolag, i syfte att överta viss verksamhet eller vissa uppgifter som utförts inom den upp- handlande enheten. Verksamheten drivs efter bolagsbildningen vidare av de tidigare anställda som självständiga företagare.</p>
<p>Enligt utredningens bedömning utgör såväl LOU som upphand- lingsdirektiven ett hinder mot att tilldela någon ett kontrakt utan att före- ta ett upphandlingsförfarande. LOU är därför enligt utredningens mening tillämplig när upphandlande enheter avser att ingå avtal med a vknoppad verksamhet.</p>
<p>I betänkandet gör utredningen även bedömningen att upphandlande enheter har rätt att ge vissa begränsade stödåtgärder till anställda som genomför en avknoppning under tiden före och under bolagiseringen.</p>
<p>Anskaffning av tjänster under tröskelvärdena</p>
<p>Eftersom EG-rätten endast reglerar anskaffningen av tjänster över  vissa i direktiven angivna tröskelvärden kan varje medlemsstat i princip fritt reglera på vilket sätt anskaffningen av tjänster under  tröskelvärdena skall ske. Enligt utredningens bedömning bör nyttan för landsting och kommuner att undanta anskaffningar under  tröskelvärdena från ett upp- handlingsförfarande vara mycket liten. Dessutom skulle en sådan upp- delning göra regelsystemet onödigt komplicerat. I betänkandet lämnas därför inte något förslag som ger möjlighet att undanta anskaffningar under  tröskelvärdena från ett upphandlingsförfarande enligt LOU.</p>
<p>Erinran i HSL om upphandlingsreglernas tillämplighet</p>
<p>Under det pågående utredningsarbetet har det, inte minst genom de svar som inkommit på utredningens utskickade enkät, visat sig att det råder stor osäkerhet om upphandlingsreglernas t illämplighet vid upphandlande enheters ingående av vårdavtal med olika utförare. Enligt utredningens uppfattning bör därför i klargörande syfte en erinran om reglerna i LOU tas in i HSL.</p>
<p>Enligt utredningens bedömning skall det i klargörande syfte även framgå av HSL att LOU inte är tillämplig då ett landsting avser att träf- fa ett samverkansavtal med en enskild läkare eller sjukgymnast.</p>
<p>Vissa arbetsrättsliga frågor</p>
<p>Utredningen har enligt tilläggsdirektiven haft att analysera frågan om den enskilde vårdgivaren i förhållande till sjukvårdshuvudmannen främst är att se som uppdragstagare, arbetstagare eller enskild företagare.</p>
<p>Utredningen konstaterar att den enskilde yrkesutövarens arbets- rättsliga situation inte kan avgöras med utgångspunkt i vissa omstän- digheter. En helhetsbedömning måste göras i varje enskilt fall. Utred- ningen anser dock att en enskild vårdgivare som är verksam enligt sam- verkansavtal eller vårdavtal endast undantagsvis kan ses som anställd av landstinget eller kommunen.</p>
<p>Om sjukvårdshuvudmannen vid entreprenader träffar avtal med före- tag som har flera anställda uppstår enligt utredningens bedömning nor- malt inga problem. Företaget anses, utom i undantagsfall, vara arbetsgi- vare åt den personal som är anställd av företaget. Sker en avknoppning är det avknoppade företaget i princip att ses som arbetsgivare.</p>
<p>När en sjukvårdshuvudman anlitar en uthyrningsfirma för att täcka ett personalbehov blir lagen (1993:440) om privat arbetsförmedling och uthyrning av arbetskraft tillämplig. I dessa situationer föreligger enligt utredningens bedömning normalt sett inte något arbetsgivaransvar för sjukvårdshuvudmannen gentemot den inhyrda personalen. Det är i denna situation uthyrningsföretaget som är arbetsgivare. Någon generellt till- lämplig slutsats kan inte dras av att ett avtalsförhållande mellan sjuk- vårdshuvudmannen och uthyrningsföretaget pågått under lång tid och avsett samma arbetstagare. En bedömning måste även då göras av samt- liga omständigheter i det enskilda fallet innan frågan kan avgöras.</p>
<p>Vid övergång av ett företag, en verksamhet eller en del av en verk- samhet från en arbetsgivare till en annan gäller särskilda regler för ar- betstagarna. Bestämmelserna finns i 6 b § lagen ( 1982:80) om anställ- ningsskydd (LAS) som bygger på EG-direktivet om överlåtelse av före- tag, verksamheter eller delar av verksamheter (77/187 EEG) och innebär att alla rättigheter och skyldigheter på grund av anställningsavtal som gällde vid tidpunkten för verksamhetsövergången övergår till den nya ar- betsgivaren.</p>
<p>Anbudsgivare bör enligt utredningens uppfattning i förfrågnings- underlaget uppmärksammas på reglerna om verksamhetsövergång.</p>
<p>Utredningen konstaterar också i betänkandet att rättsläget för närva- rande är oklart i Sverige när det gäller frågan om en upphandlande enhet vid en upphandling kan ställa krav som går längre än reglerna i LAS.</p>
<p>Upphandlingsförfarandet</p>
<p>Det har enligt utredningens tilläggsdirektiv stått utredningen fritt att i samarbete med Upphandlingskommittén lämna förslag till ett lämpligt förfarande som kan användas vid upphandlande enheters anskaffningar av hälso- och sjukvårdstjänster.</p>
<p>Enligt 6 kap. 2 § LOU skall upphandling av B-tjänster, bland andra hälso- och sjukvårdstjänster, oavsett värde göras genom förenklad upp- handling. Förenklad upphandling innebär att alla som vill har rätt att delta och inkomma med skriftligt anbud. Den upphandlande enheten får förhandla med en eller flera anbudsgivare. Direktupphandling är t illåten om upphandlingens värde är lågt eller om det finns s ynnerliga skäl. Di- rektupphandling innebär att den upphandlande enheten vänder sig direkt till en leverantör utan infordrande av skriftligt anbud. Direkt-upp- handling innebär emellertid inte att avsteg får göras från principen om affärsmässighet.</p>
<p>För att uppnå ett lyckat resultat av en upphandling t.ex. av hälso- och sjukvårdstjänster är det av stor betydelse att den praktiskt verksamme inköparen är väl förtrogen med upphandlingsreglerna. Utredningen beto- nar därför i betänkandet vikten av olika utbildningsinsatser. Det kan fin- nas behov av utbildning såväl för praktiskt verksamma inköpare som för olika leverantörer.</p>
<p>I betänkandet beskriver utredningen hur ett förfrågningsunderlag kan vara uppbyggt.</p>
<p>Ett avtal om upphandling skall vara tidsbegränsat. Offentlig anskaff- ning av varor och tjänster skall utsättas för konkurrens med vissa mel- lanrum. Enligt utredningens uppfattning får avtalstidens längd bedömas från fall till fall med hänsyn till karaktären av anskaffningen. Ett flertal aspekter måste då beaktas vid bestämmande av avtalstidens längd såsom exempelvis patientperspektivet, tryggheten, strukturen och kontinuiteten i vården. Utredningen menar därför att det inte är lämpligt att föreslå några fastlagda tidsgränser. Utredningen anser dock att man bör kunna överväga längre avtalstider (5-8 år) än vad som i dag föreskrivs i vår- davtalen.</p>
