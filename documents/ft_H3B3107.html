<h1>Forskning, innovationer och ekonomisk tillväxt</h1>
<h2>Fredrik Bystedt</h2>
<h2>Alice Fredrikson</h2>
<p>Bilaga 8 till Långtidsutredningen 2015</p>
<p>Stockholm 2015</p>
<h2>Förord</h2>
<p>Långtidsutredningen 2015 sammanställs vid Finansdepartementets Strukturenhet. I samband med utredningen genomförs ett antal specialstudier. Dessa publiceras som fristående bilagor till utredningen.</p>
<p>För Långtidsutredningen, som bl.a. har till uppgift att presentera en samlad bedömning av den långsiktiga ekonomiska utvecklingen, är en analys av sambanden mellan forskning och utveckling (FoU) och tillväxt central. Satsningar på FoU är viktiga för att ta fram nya innovationer som i sin tur är grundläggande för långsiktig ekonomisk tillväxt. Sverige lägger jämförelsevis stora resurser på FoU och har under lång tid haft en god innovationsförmåga.</p>
<p>I denna bilaga till Långtidsutredningen analyserar finansråd Fredrik Bystedt och departementssekreterare Alice Fredrikson, båda vid Finansdepartementet, vad som har gjort Sverige till ett framgångsrikt innovationsland samt förutsättningarna för att behålla en framskjuten position i framtiden. Författarna diskuterar även hur FoU och innovationer kan stimuleras genom direkta och indirekta åtgärder samt hur den ekonomiska politiken kan utformas för att öka Sveriges innovationsförmåga.</p>
<p>Arbetet med bilagan har följts av en referensgrupp bestående av personer med stor kunskap i dessa frågor. Ansvaret för innehåll, slutsatser och förslag vilar dock helt på författarna. De resultat som framkommer i Långtidsutredningens bilagor behandlas i utredningens huvudbetänkande.</p>
<p>Stockholm i december 2015</p>
<p>Peter Frykblom</p>
<p>Departementsråd 5.3 Fiskala incitament för FoU och innovationer – ingen 5.4 Akademisk forskning och  offentlig-privat 5.5 Utbildningssystemets utformning påverkar 6.4 Väl avvägda arbets- och produktmarknadsregleringar 6.5 Inget entydigt samband mellan konkurrens och 6.7 Finansiering av innovationer spelar stor roll och 6.8 Beskattning av företag kan ha stor påverkan på 6.9 Politiken kan påverka efterfrågan på innovationer, men 7.2 Vilka insatser kan stärka FoU och innovationer i</p>
