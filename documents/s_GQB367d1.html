<h1>Sammanfattning</h1>
<h2></h2>
<p>Delegationen föreslår att</p>
<p>S  regeringen gör en samlad översyn av kulturarvssektorns verksamhet och organisation samt att</p>
<p>S  regeringen i avvaktan på en mer långsiktig lösning av hur ansvaret för industrisamhällets kulturarv skall organiseras och fördelas beslutar om en fortsatt temporär satsning. Det är annars stor risk att de resurser som hittills satsats, de kunskaper som nu byggts upp och det engagemang som nu visats går förlorade.</p>
<p>Delegationen föreslår att den temporära satsningen inriktas mot</p>
<p>S  Kulturarvets mångfald</p>
<p>S  Breddad och fördjupad delaktighet S  Aktiv kunskapsutveckling</p>
<p>S  Samtidens kulturarv S  Samverkan</p>
<p>S  Jämställdhet och integration</p>
<p>Delegationen föreslår dessutom att</p>
<p>S  ett centralt industriarvsråd bildas</p>
<p>S  särskilda fonder skapas för vård och förvaltning av storskaliga industrianläggningar</p>
<p>S  de ekonomiska resurserna för kunskapsuppbyggnad utökas S  bevarandet och vården av industriarvets immateriella värden</p>
<p>uppmärksammas och intensifieras</p>
<p>Regeringen tillkallade 1999 en särskild delegation för industrisamhällets kulturarv (Ku 1999:06, Direktiv 1999:60) Direktiven förutsatte inte i och för sig att ett särskilt betänkande skulle avlämnas. Delegationen har dock valt att sammanfatta sina erfarenheter och redovisa sitt arbete i betänkandets form. Delegationens främsta erfarenhet av arbetet med industrisamhällets kulturarv är att begreppet kulturarv måste beskrivas med många röster och från olika perspektiv. För att exemplifiera detta synsätt bifogar därför delegationen en särskild essäsamling till rapporten.</p>
<p>Enligt direktiven skulle delegationen för industrisamhällets kulturarv fungera som operativ myndighet under kulturdepartementet och genomföra, följa upp och utvärdera regeringens satsning på det industriella kulturarvet.</p>
<p>Delegationen skulle utforma och genomföra uppdraget i samverkan med Riksantikvarieämbetet, Riksarkivet, stiftelserna Nordiska museet, Tekniska museet och Arbetets museum. Delegationen skulle också bereda och föreslå vilka projekt som skulle kunna få del av de projektmedel på 24,5 mnkr som regeringen ställde till förfogande för den treåriga satsningen.</p>
<p>Delegationen har i sin planering av uppdraget vidareutvecklat direktiven och fastställde inledningsvis ett antal utgångspunkter för verksamheten.</p>
