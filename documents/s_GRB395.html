<h1>Sammanfattning</h1>
<h2></h2>
<p>Genom ökad rörlighet med utvecklingsinsatser och mer individu- ellt stöd ska fler människor med nedsatt arbetsförmåga komma i arbete.</p>
<p>Respekten för individen ska förstärkas och regelverket ska tillämpas på ett mer enhetligt sätt. Arbets- och kompetenslinjen ska lyftas fram och förtydligas.</p>
<p>Liksom tidigare ska arbetsgivarstöd med individen i fokus vara tyngdpunkten i de arbetsmarknadspolitiska insatser som Löne- bidragsutredningen föreslår.</p>
<p>Utredningen lämnar förslag till förändringar i den nuvarande utformningen och styrningen.</p>
<p>Information</p>
<p>Utredningen anser att det kommer att krävas stora informationsin- satser från arbetsmarknadens parter, handikapporganisationerna och från arbetsförmedlingarna så att människor med nedsatt arbetsförmåga kan få ett arbete. Det handlar om attityder som måste förändras. Alla politiker – från den lokala nivån till ansvariga ministrar måste ta ett stort ansvar i denna viktiga fråga. Inte minst med tanke på den framtida arbetskraftsbristen är det viktigt att ta tillvara och vidareutveckla den resurs som dessa personer är.</p>
<p>Styrning</p>
<p>Statsmakternas styrning behöver bli tydligare. Det gäller hur reglerna ska utformas, vad som ska prioriteras och vilka resultat statsmakterna förväntar sig av de statliga insatserna. I dag saknas samordning av olika insatser för att förstärka den enskildes arbetsförmåga och för att stimulera övergång till osubventionerat</p>
<p>arbete. Det saknas också incitament för att få till stånd ökad rörlig- het bland personer som är anställda med lönebidrag och OSA. Ut- redningen lämnar förslag till nya mål för verksamheten samt förslag till ett tydligare regelverk. Regelverket anpassas i utredningens för- slag så att det blir lika för alla arbetsgivarkategorier och att det inte leder till någon överkompensation. Därigenom minskar också risken för diskussioner om eventuell konkurrenssnedvridning. Ut- redningens förslag ska leda till att det blir lättare att tillämpa regel- verket genom att det blir enklare och tydligare och de befintliga särlösningarna avvecklas.</p>
<p>Fördjupad kartläggning och vägledning</p>
<p>Av utredningens undersökningar framgår att många personer deltar i en rad olika arbetsmarknadspolitiska insatser som ger intryck av att vara utspridda i tiden utan ett genomtänkt och logiskt samband. Detta är ett slöseri både med den enskildes tid och med de tillgäng- liga resurserna. För många arbetssökande skulle möjligheten att komma i ”rätt” insats på ett tidigare stadium även förbättra möjlig- heten att komma i arbete snabbare än idag.</p>
<p>Utredningen föreslår att regeringen ger Arbetsmarknadsstyrel- sen i uppdrag att utveckla formerna för kartläggning och vägled- ning så att den ger bättre förutsättningar att finna lämpliga arbets- marknadspolitiska insatser.</p>
<p>Definition av målgruppen</p>
<p>En mycket viktig fråga är regelverkets definition av målgruppen för insatserna. Av förordningen (2000:630) om särskilda insatser för arbetshandikappade framgår att stöd endast får lämnas till personer med arbetshandikapp. Med arbetshandikapp menas den som på grund av funktionshinder har nedsatt arbetsförmåga och som där- för har eller kan förväntas få svårigheter att få eller behålla ett reguljärt arbete. Begreppet är dock oklart till sin innebörd och har i sin tillämpning fått en för stark medicinsk slagsida. Ett oklart be- grepp leder till att bedömningarna riskerar att bli godtyckliga. För att beslut om t.ex. lönebidrag ska kunna fattas krävs dessutom att den berörda personen registreras som arbetshandikappad och på- förs en bestämd handikappkod.</p>
<p>Detta leder till en principiell fråga, som framstått allt tydligare allteftersom utredningsarbetet gått framåt. Den handlar om hur vi förhåller oss till personer som på grund av funktionshinder har nedsatt arbetsförmåga och behov av särskilt stöd för att komma in på arbetsmarknaden. Det är fel om den enskilda individens kom- petens, erfarenhet och möjligheter att utföra ett arbete ställs i skuggan av funktionshindret. Individens relation till arbetet och arbetsuppgifterna blir genom ett sådant synsätt sekundära frågor. Genom benämningar, handikappkodning och krav på medicinska intyg för att få tillgång till insatserna läggs alltför stort fokus på vad personen inte kan utföra i stället för tvärtom.</p>
<p>Utredningen föreslår därför att begreppet arbetshandikapp av- skaffas och ersätts med begreppen nedsatt arbetsförmåga och be- hov av särskilt stöd och att handikappkodningen avskaffas och er- sätts med behovsbedömningar.</p>
<p>Det flexibla lönebidraget</p>
<p>Utredningen föreslår att det flexibla lönebidraget ska finnas kvar och även fortsättningsvis vara den volymmässigt största insatsen. Lönebidraget ska lämnas längst fyra år och vid en anställning med lönebidrag ska det genomföras kompetensutvecklande åtgärder som ökar den enskildes arbetsförmåga och underlättar en övergång till arbete utan bidrag. Lönebidrag ska kunna vara vilande eller lämnas till den nya arbetsgivaren vid ledighet för utbildning och ledighet för att pröva annat arbete. Vidare ska lönebidrag enligt ut- redningens förslag kunna beviljas en ny arbetsgivare, om en ar- betstagare med lönebidrag slutar sin anställning under den tid som återstår av bidragsperioden, utan att arbetstagaren först ska regi- streras som arbetslös. Utredningen menar att uppföljning och om- prövning av lönebidragen ska ges en tydligare inriktning än idag mot utvärdering av åtgärder för att underlätta övergång till osub- ventionerat arbete. Lönebidraget ska även i fortsättningen omför- handlas och sänkas i takt med att arbetstagarens arbetsförmåga ökar.</p>
<p>Särskilt lönebidrag</p>
<p>Vissa personer behöver fortsatt anställning med lönebidrag utöver fyra år. Utredningen föreslår därför att det ska finnas en möjlighet till särskilt lönebidrag. Beslut om särskilt lönebidrag ska endast kunna fattas om det finns särskilda skäl efter det att tidsgränsen på fyra år har passerats och får endast grundas på den enskildes behov av bidrag för att få eller behålla ett arbete, utan hänsyn till andra förhållanden som t.ex. arbetsgivarens betalningsförmåga. Med sär- skilda skäl menas att den anställdes funktionshinder medför att arbetsförmågan vid bedömningstillfället är så nedsatt att en anställ- ning utan lönesubvention inte kan bli aktuell.</p>
<p>Utvecklingsanställning och trygghetsanställning</p>
<p>För personer som har mer omfattande eller långvarigt nedsatt arbetsförmåga saknas det i dag alternativa insatser som tar större hänsyn till deras möjligheter att få eller behålla ett arbete. Det finns också ett fortsatt behov av former för skyddat arbete. Utredningen lämnar därför förslag till två nya arbetsmarknadspolitiska insatser som tar hänsyn till dessa behov – utvecklingsanställning och trygg- hetsanställning.</p>
<p>Utvecklingsanställningen, som till vissa delar är en förlängning av den fördjupade kartläggningen och vägledningen, ska omfattas av de regler som idag gäller för skyddat arbete och vara öppen för alla arbetsgivare. För utvecklingsanställning ska lön och andra an- ställningsförmåner följa av kollektivavtal eller vara likvärdiga med förmåner enligt kollektivavtal inom branschen. Stöd för en arbets- tagare som är anställd i en utvecklingsanställning lämnas på samma sätt som lönebidrag, dock kan stödets storlek fastställas till högst hela den bidragsgrundande lönekostnaden. Under tiden för en ut- vecklingsanställning som får pågå längst två år ska det vidtas åtgär- der för att öka den enskildes arbetsförmåga. Vid utvecklingsan- ställning ska det ställas höga krav på arbetsgivaren vad gäller arbetsmiljö, arbetsledning och kompetenshöjande åtgärder.</p>
<p>Utredningen föreslår att skyddat arbete hos en offentlig arbets- givare, OSA, avvecklas och ersätts av en ny arbetsmarknadspolitisk insats – trygghetsanställning – som ska vara öppen för alla arbets- givare. Målgruppen för insatsen knyts inte till bestämda funktions- hinder utan till enskildas behov. Trygghetsanställningen ska om-</p>
<p>fattas av de regler som idag gäller för skyddat arbete. Lön och andra anställningsförmåner ska följa av kollektivavtal eller vara likvärdiga med förmåner enligt kollektivavtal inom branschen. Stödet för en arbetstagare som har en trygghetsanställning ska enligt förslaget lämnas på samma sätt som lönebidrag, dock kan stödets storlek fastställas till högst hela den bidragsgrundande lönekostnaden. Liksom vid utvecklingsanställning ska det ställas höga krav på arbetsgivare som anordnar trygghetsanställningar vad gäller arbetsmiljö, arbetsledning och kompetenshöjande insatser.</p>
