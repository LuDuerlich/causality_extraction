<h1>Sammanfattning</h1>
<h2></h2>
<p>Jag föreslår följande:</p>
<p>• Riksdagen beslutar om en garanterad transportstandard för Gotland enligt förslag i denna utredning. Den ska gälla fullt ut senast den 1 januari 2003. Det ankommer på Rikstrafiken att inom sina ekonomiska ramar successivt fram till dess anpassa trafiken till standarden.</p>
<p>• Rikstrafiken får i uppdrag att anpassa avtalet med Destination Gotland med hänsyn till nya fartyg under förutsättning att transportstandarden kan garanteras till oförändrad kostnad för staten.</p>
<p>• Rikstrafiken ges i uppdrag att sluta nytt avtal med Visby kommun som svarar mot innehållet i den upphandlade trafiken.</p>
<p>• Gotlandstillägget slopas senast den 1 januari 2003.</p>
<p>• Rikstrafiken ges i uppdrag att senast från den 1 januari 2003 sänka längdmetertaxan för gods i gotlandstrafiken till 40 kr – indexerat – inklusive hamn- och stuveriavgifter. Rikstrafiken tillförs 29 mkr för detta.</p>
<p>• Rikstrafiken ansvarar, som en följd av den sänkta taxan, för nödvändiga justeringar av avtal med Destination Gotland, Gotlands Stuveri AB och fastlandshamnarna.</p>
<p>• Högstprisförordningen slopas senast den 1 januari 2003.</p>
<p>• Länsstyrelsen på Gotland får 1 miljon kronor år 2002 för att stimulera samverkan mellan företag på Gotland i fråga om köp och uppläggning av transporter.</p>
