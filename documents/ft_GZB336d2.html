<h1>10 Försvarsmaktens behov av stöd</h1>
<h2>10.1 Inledning</h2>
<p>Försvarsstrukturutredningen ska enligt direktiven lämna förslag på en mer ändamålsenligt och kostnadseffektiv stödverksamhet i syfte att frigöra ekonomiskt utrymme för att göra omställningen till ett mer användbart och tillgängligt försvar i enlighet med riksdagens beslut möjlig. Detta ska åstadkommas genom reduceringar, effektiviseringar och rationaliseringar inom forskning- och utvecklingsverksamheten och inom materielförsörjningen och logistikverksamheten De förslag som utredningen lämnar ska enligt direktivet utgå från Försvarsmaktens behov av stöd för att utföra sina uppgifter.</p>
<p>Vad som menas med, eller tolkas in i begreppet stöd är en fråga som utredningen diskuterar i kapitel 2, Utgångspunkter . Utredningen anser att en närmare avgränsning av olika begrepp inte är nödvändig i detta sammanhang. Vad som måste klarläggas genom en analys är vilken framtida stödverksamhet som erfordras inom ramen för de utpekade tre verksamheterna forskning och utveckling samt materielförsörjning och logistikverksamhet för att Försvarsmakten ska kunna lösa ställda uppgifter. En analys av kraven på det framtida stödverksamheten måste således utgå från de uppgifter, krav på operativ förmåga och krav på beredskap som statsmakterna ålagt Försvarsmakten. Utredningen redovisar i kapitel 9, Det framtida försvaret  en analys av den nya försvarspolitiska inriktningen och några slutsatser av betydelse bl.a. för den framtida stödverksamheten. Dimensioneringen måste emellertid föregås av och grundas på en analys av vilka behov som Försvarsmakten har i framtiden.</p>
<h2>10.2 Utgångspunkter, m.m.</h2>
<p>Försvarsstrukturutredningen har begärt att Försvarsmakten ska redovisa myndighetens framtida behov av stödverksamhet, inom områdena forsknings- och utvecklingsverksamhet, materielförsörjning och logistikverksamhet.</p>
<p>Försvarsstrukturutredningen har i underhandsdialog med Försvarsmakten föreslagit att en lämplig metod för att omsätta förändrade krav och behov kan vara att koppla dessa till de verksamhetsgrenar (VG) som myndigheten använder i sin planering och styrning av verksamheten. Försvarsmakten har uppgett att myndigheten övervägt detta förfaringssätt men att detta har inte befunnits lämpligt.</p>
<p>Försvarsmakten framhåller i detta sammanhang att myndigheten planerar för en sammanhållen logistikprocess, inkluderande materielförsörjning, med syfte att effektivisera och rationalisera verksamheten, vilket ställer krav på strukturella förändringar . De åtgärder som detta skulle omfatta redovisas dock inte i det lämnade underlaget. Försvarsmakten utgår därför inte heller – i det redovisade underlaget – från att dessa åtgärder har genomförts och därmed har eventuella framtida besparingar utifrån sådana åtgärder tagits med.</p>
<h2>10.2.1 Försvarsmaktens underlag, m.m.</h2>
<p>Försvarsmakten redovisar i sitt underlag – utgående från den nya försvarspolitiska inriktningen – ett bedömt behov av stödverksamhet då insatsorganisationen 2014 (IO 14) är intagen. Myndigheten utgår därvid i sin redovisning av det framtida stödbehovet från de uppgifter som anges i nu gällande instruktion , regeringens inriktningsbeslut för Försvarsmakten för perioden 2010–2014   och regleringsbrevet för 2010 .</p>
<p>Försvarsmakten framhåller i sitt underlag att lämnade bedömningar grundar sig på ”rimlighetsantaganden” eftersom IO 14 utarbetas successivt och att arbetet i väsentliga delar inte är färdigt förrän tidigast 2013 . Försvarsmakten framför att såväl antaganden som bedömningar därför kan komma att behöva justeras efterhand som planer och underlag utarbetas samt då erfarenhetsvärden från införandet av systemstödet PRIO kan nyttjas.</p>
<p>Försvarsmakten framhåller att utfallet 2008 inte kan sägas utgöra en representativ bild av det stödbehov som gällde före den förändrade uppgiftsställningen. Detta bland annat beroende på olika och särskilda kostnader för NBG 08 samt en ansträngd ekonomisk situation under året, vilket resulterade i en delvis mycket begränsad ambition i förbandsverksamheten samt flera större anslagsöverföringar sent under året.</p>
<p>Försvarsmakten anger att myndigheten valt 2009 som utgångspunkt för analysen av förändrade behov och att detta beror på flera olika aspekter. Bland annat är underlaget för 2009 det första i aktuell anslagsstruktur och det mest genomarbetade. Myndigheten gör dock inte i sitt underlag någon analys av eventuell differens mellan faktiskt behov och utfallet 2009, utan i stället har utfallet 2009 antagits som svarande mot behovet. Detta underlag lägger myndigheten sedan till grund för de förändringsbehov som bedöms föreligga 2014.</p>
<p>Försvarsstrukturutredningen noterar att någon färdig utfallsredovisning för 2010 inte fanns tillgänglig vid framtagandet av det nu redovisade underlaget till utredningen, och som hade kunnat användas för en känslighetsanalys av gjorda antaganden.</p>
<p>Försvarsmakten anger vidare att vissa av de i underlaget redovisade stödverksamheterna redovisas på olika sätt och på annan verksamhetsgren i myndighetens interna redovisning 2010 i jämförelse med 2009, vilket också påverkat den s.k. fördelningen av kostnaderna (se vidare avsnitt 10.2.3). Myndigheten anger vidare att beräknade kostnadsreduktioner med anledning av pågående effektiviseringsåtgärder inte har medräknats.</p>
<p>Sammantaget får Försvarsmaktens underlag till utredningen därför i första hand ses som en bruttoredovisning  av förändrade behov inom de tre aktuella stödområdena , utgående från den nya beslutade inriktningen för försvaret.</p>
<p>Försvarsmakten lämnar i underlaget en redogörelse över vad myndigheten bedömer utgöra de viktigaste ”beståndsdelarna” i den försvarspolitiska inriktningen. Myndigheten redogör därefter – med utgångspunkt i den gjorda bedömning – för olika antaganden som myndigheten utgår från i den fortsatta analysen av stödbehovet. Dessa antaganden ligger därefter till grund för den fortsatta analysen av det framtida behovet av stödverksamhet.</p>
<p>Försvarsmakten anger att myndigheten mer allmänt utgår från bl.a. följande bedömningar och antaganden:</p>
<p>Generellt - insatsorganisationen (IO 14) bedöms bli personellt och materiellt uppfylld  först 2019 , - i princip samtliga förband i IO 14 ska kunna delta i  internationell  verksamhet - nuvarande  grundorganisation och  infrastruktur bedöms i princip förbli  oförändrad till 2014, därefter bedöms det finnas anledning att överväga strukturrationaliseringar ,</p>
<p>Antaganden som berör materielförsörjning och logistik: - ett  omfattande underhålls- och reparationsbehov föreligger med anledning av den nya kraven på tillgänglighet för huvuddelen av insatsorganisationen inom högst 90 dagar i jämförelse med tidigare låga beredskapskrav på förbanden, - ett  ökat behov av nyanskaffning  av materiell och anskaffning utöver TOEM kommer att uppstå på grund av förbrukning och ett ökat underhållsbehov generellt, - tillämpning av anskaffningsprinciperna för materiel i enlighet med strategin för materielförsörjning antas medföra: i) att  större resurser  åtgår för anskaffning och/eller integrering av COTS och MOTS ii) ökade kostnader  då olika leverantörer kan komma i fråga för olika upphandlingsomgångar, vilket leder till fler materieltyper än nödvändigt, iii) försörjningsfriktioner  på grund av överklaganden. iiii) ett  minskat stöd  lämnas till ”stödsystemutveckling och utveckling av högre systemnivåer och strategier” , - ett  ökat behov av transporter  förutses med anledning av att myndigheten ska kunna genomföra tre till fyra insatser, varav en större, i olika världsdelar, - veteranverksamhet medför ett  ökat stödbehov inom  HR-verksamheten  och vad avser medicinska resurser .</p>
<p>Förmågan att ge och ta emot stöd - förmågan att  ge och ta emot stöd  kan komma att medföra förändrat behov av logistiskt stöd och infrastruktur. Detta eventuella behov har dock inte påverkat nu gjorda beräkningar.</p>
<p>Försvarsmakten anger i sitt underlag till utredningen att den övergripande slutsatsen av den genomförda analysen är att de framtida behoven inom forskning och utveckling minskar, bl.a. med anledning av den nuvarande materielförsörjningsstrategin, samt att behoven inom materielförsörjning och logistik ökar. Bedömningen i - Logistik – övriga stödprocesser, - Logistik – upphandling & inköp, försäljning och uthyrning, infrastruktur, försvarsmedicin, gods- och persontransporter, ledning, denna del grundas främst på det faktum att fler anställda är verksamma vilket tillsammans med tillgänglighetskraven på IO 14 leder till ett ökat nyttjande av materielen. Utifrån redovisningen av effekterna av den försvarspolitiska inriktningen (se ovan) har såväl liggande planering som antaganden därefter legat till grund för antaganden om behov av stödverksamhet 2014 jämfört med utgångsläget för olika s.k. övergripande verksamhetsområden inom respektive anslag.</p>
<p>Försvarsmakten redovisar i sitt underlag belopp i 2009 års prisläge. Beloppen innefattar såväl myndighetsinterna personalkostnader som övriga verksamhetskostnader.</p>
<p>Försvarsmaktens anger att stödkostnaderna inom anslagen 1:1– 1:5  sammanlagt uppgick till 27 909 miljoner kronor  2009 och att motsvarande stödkostnader beräknas uppgå till 27 713 miljoner kronor  år 2014, dvs. en viss minskning i jämförelse med utfallet 2009. Myndigheten förutser därvid minskade  behov inom ramen för forskning och utveckling  samt materielutveckling . Samtidigt förutses ökade kostnader  för materielunderhåll vid förband  och vid insatser samt ökade behov  på grund av ökade krav på beredskap  och tillgänglighet . -  Logistik och materiel – materielrelaterade processer.</p>
<p>Försvarsmakten anger att de olika delmängderna innehåller ömsesidiga beroenden och att detta beaktas genom att redovisade utfall har nedjusterats med 1/3 inom området Logistik – övriga stödprocesser  och för infrastruktur kostnader, vilket minskar risken för s.k. ”dubbelräkning”.</p>
<p>I de två delarna har en nedbrytning gjorts där s.k. övergripande verksamhetsområden såsom utbildning, förbandsverksamhet, övningar och insatser inom respektive del analyserats mot anslagen 1:1–1:4 inom olika aktiviteter/delprocesser. Denna princip har dock inte använts för anslaget 1:5 i den del som behandlar Forskning och Utveckling , m.m. då det inte bedömts möjligt att bryta ner kostnaderna på området i övergripande verksamhetsområden.</p>
<p>Redovisningen av delen Forskning och Utveckling  omfattar myndighetens verksamhetsgren 3 (VG 3) (Utveckling), vilken i sin tur är nedbruten på ingående delar i de två produktgrupperna som utgör VG 3.</p>
<p>Uppdelningen i de mer övergripande verksamhetsområdena inom de två delområdena</p>
<p>Forskning och Utveckling respektive  Logistik och materiel – materielrelaterade processer , är delvis överlappande och det är inte utan betydande besvär som de ingående verksamheterna kan särskiljas i redovisningen.</p>
<p>Materielutveckling före  beslut om serieanskaffning genomförs som en verksamhet inom VG 3 för att efter beslut övergå till VG 2 medan anslagsbelastningen (1:3 resp. 1:4) inte förändras. Således redovisas belopp för materielutveckling inom anslagen 1:3 och 1:4 under Forskning och Utveckling  vilka dock samtidigt i redovisningen utgör en delmängd av de belopp som redovisas som ”grundplatta ” för ” Tekniskt koncept ” och ”T eknisk design och utveckling ” inom ramen för det som benämns Logistik och materiel – materielrelaterade processer .</p>
<p>Försvarsmakten redovisar bruttokostnaderna , vilket innebär att intäkter om 1 250 miljoner kronor, fördelade på anslagen 1:1, 1:2 och 1:4, inte redovisas för 2009. Försvarsmakten uppger att myndigheten bedömer att dessa intäkter inte förändras, vare sig i storlek eller fördelning, fram till 2014, varför de inte påverkar den fortsatta analysen av förändrade framtida behov och kostnader.</p>
<p>Försvarsmaktens beräkningssätt kan jämföras med det beräkningssätt som Stödutredningen använde. Stödutredningen utgick från en kostnadsbas där kostnaderna för materielen i sig inte  ingick, eftersom utredningen ansåg att krigsmateriel är en nödvändig komponent för att skapa och vidmakthålla insatsförband . Stödutredningen utgick därför från en sammanlagd kostnadsbas, vilken sammanställdes utifrån olika redovisningar från de berörda myndigheterna, som uppgick till 10 050 miljoner kronor. I detta belopp ingick dock även några poster hänförliga till andra verksamheter än de som är föremål för denna utredning, vilka därmed inte heller finns medtagna i Försvarsmaktens underlag till utredningen.</p>
<h2>10.2.2 Försvarsmaktens bedömning av stödbehovet</h2>
<p>Försvarsmaktens analyser och bedömningar i det redovisade underlaget utgår i princip från en volymförändring  av olika verksamheter med anledning av i första hand förändrade uppgifter  och krav  på myndighetens framtida verksamhet .</p>
<p>Försvarsmakten redovisar följande behovsminskningar och behovsökningar inom olika stödverksamheter:</p>
<p>Forskning och utveckling: - Forskning  minskar med 32,6 procent inom anslaget 1:5, - Teknikutveckling minskar med 31 procent på anslagen 1:1 och 1:5,</p>
<p>Materielförsörjning och logistikverksamhet: - Tekniskt koncept , teknisk design och  utveckling , inklusive materielutveckling, minskar med 18,4 procent fördelat på anslagen 1:3 och 1:4, varav minskningen av materielutveckling uppgår till 15,5 procent, - Materielutveckling minskar med 9,7 procent på anslaget 1:1, detta utöver minskningen på anslagen 1:3 och 1:4, vilket redovisningsmässigt återfinns inom tekniskt koncept samt teknisk design och utveckling(se ovan), - Materielproduktion ökar med 4,8 procent fördelat på anslagen 1:3 och 1:4, - Materielunderhåll ökar med 6,7 procent fördelat på anslagen 1:1, 1:2 och 1:4, - Materiel- och förnödenhetsförsörjning förändras inte på anslaget 1:1 och - Gods- och transportkostnader  ökar med 11,3 procent fördelat på anslagen 1:1 och 1:2.</p>
<p>Försvarsmakten redovisar i sitt underlag till utredningen minskade  behov av olika former av stödverksamhet, fördelade på anslagen 1:1, 1:3, 1:4 och 1:5., med sammanlagt 1 506 miljoner kronor , vilket motsvarar en sammanlagd minskning med 5,4 procent av de totala stödkostnaderna. Inom ramen för forskning och utveckling är t.ex. en medveten ambitionssänkning medtagen. Myndigheten redovisar samtidigt att identifierade ökade  behov av olika former av stödverksamhet sammantaget uppgår till 1 310 miljoner kronor , eller 4,7 procent av de totala stödkostnaderna fördelade på anslagen 1:1, 1:2, 1:3, 1:4 och 1:5.</p>
<p>Försvarsmaktens analys och bedömningar innehåller dock inga effekter av pågående eller potentiella rationaliseringar eller effektiviseringar i form av förändrade ansvars-, utförar- eller verksamhetsformer inom olika verksamhetsområden, utom såvitt avser en mindre del inom bl.a. ekonomiredovisning.</p>
<h2>10.2.3 Några problemområden, m.m. Anslag, verksamhetsgrenar, m.m.</h2>
<p>Försvarsstrukturutredningen föreslog, som tidigare nämnts, i ett tidigt skede av utredningsarbetet i underhandsdialog med Försvarsmakten att en lämplig analysmetod för att omsätta nuvarande krav och behov till de krav och behov som kan antas följa av den nya försvarspolitiska inriktningen är att i analysen utgå från myndighetens verksamhetsgrenar (VG), som myndigheten använder vid planering och styrning av verksamheten. Enligt utredningens bedömning skulle ett sådant analyssätt förefalla naturligt eftersom de förändrade uppgifterna och kravställningen på myndigheten bör kunna omsättas i termer som påverkar de sex verksamhetsgrenarna, främst verksamhetsgrenarna insatser (VG 1), uppbyggnad av insatsorganisationen och beredskap (VG 2) och utveckling (VG 3).</p>
<p>Försvarsmakten upplyste sedermera utredningen om att myndigheten övervägt ett sådant förfaringssätt men funnit att det inte var lämpligt att genomföra på grund av att såväl kostnadsfördelning enligt denna princip som produktkalkylers grad av genomarbetning f.n. är under uppbyggnad har detta inte befunnits lämpligt.</p>
<p>Försvarsmakten angav vidare att verksamhetsområdet materielutveckling  flyttas från verksamhetsgren 3 (VG 3) till verksamhetsgren 2 (VG 2) i samband med beslut om serieanskaffning  av visst materiel, samtidigt som anslagsbelastningen (anslag 1:3 respektive 1:4) inte ändras, vilket försvårar myndighetens möjligheter till en enkel och tillförlitlig redovisning av vilka kostnader som belöper på olika verksamhetsgrenar.</p>
<p>Försvarsmakten har vidare upplyst utredningen om att en förändring har gjorts som innebär att insatschefen beslutar om vilka förband som ska genomföra organisationsförsök  fr.o.m. 2010. Detta medför att organisationsförsök , som tidigare har redovisats som utveckling  inom VG 3, nu redovisas inom VG 2. Beslutet att flytta dessa försök till VG 2 har fattats som en följd av en analys av innehållet i VG 3. Organisations-,  Metod- och Materielförsök samt Materielutveckling  (OMMU) omfattar således endast materielutveckling före  beslut om serieanskaffning fr.o.m. 2010.</p>
<p>Försvarsmakten redovisar även att en ny s.k. nyckel , där maximalt 60 procent av arbetstiden för den berörda personalen vid stridsskolorna hänförs till utveckling , tillämpas fr.o.m. 2010. Detta förhållande anges av myndigheten som huvudskälet till den betydande reduceringen av redovisade kostnader för utvecklingsverksamheten inom anslaget 1:1 mellan 2009 och 2010.</p>
