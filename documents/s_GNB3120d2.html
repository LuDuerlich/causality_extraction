<h1>Sammanfattning av uppdraget</h1>
<h2></h2>
<p>En kommitté tillkallas för att bedöma etiska, medicinska, juridiska och djurskyddsmässiga aspekter av överföring av organ, vävnad eller celler från djur till människa.</p>
<p>Mot bakgrund av bl.a. den risk för spridning av smitta från djur till människa som eventuellt kan finnas skall kommittén överväga och lämna förslag till på vilka villkor kliniska försök skall få bedrivas och vilken instans som skall avgöra detta. Kommittén skall också överväga och lämna förslag till system för registrering och övervakning av de patienter som eventuellt transplanteras med organ eller vävnad från djur samt lämna förslag till vilka åtgärder som i så fall kan komma att krävas om det skulle visa sig att något smittämne, exempelvis virus överförts från djur till människa.</p>
<p>Kommittén skall också föreslå riktlinjer för hur kontrollen av säkerhet och kvalitet på de organ och den vävnad från djur som kan komma att användas för transplantation till människa skall bedrivas.</p>
<p>Kommittén skall dessutom föreslå riktlinjer för hur det skall avgöras vem som skall få organ eller vävnad från människa och vem som skall få organ eller vävnad från djur om användning av organ och vävnad från djur blir en realitet.</p>
<h2>Bakgrund</h2>
<p>Forskningsläget</p>
<p>Forskning och försök med s.k. xenotransplantation, dvs. överföring av organ, vävnad eller celler från djur till människa pågår på olika håll i världen. När det i det följande talas om organ från djur avses inte bara solida organ utan också vävnad eller celler från djur.</p>
<p>I olika sammanhang förutspås att xenotransplantation inom loppet av 5-10 år kommer att vara vanligt förekommande. Sådana transplantationer skulle i princip lösa problemet med organbrist. I dag får många människor som skulle behöva transplanteras vänta länge på transplantation. Om organ från djur skulle kunna användas skulle organ i princip alltid finnas tillgängliga för omedelbar användning. Överföring av organ från djur till människa väcker emellertid också en rad frågor, framför allt av medicinsk och etisk natur. Det gäller bl.a. risk för smittspridning mellan arter, samtyckesfrågor, principer för fördelning av organ från djur resp. organ från människa samt djurskyddsaspekter.</p>
<p>I de modellförsök som pågår används bl.a. djur som är genetiskt förändrade (transgena djur) för att förhindra akut avstötning av djurorganet i människokroppen. Både i Storbritannien och i USA har man nu utvecklat transgena grisar. Detta är ett stort steg på vägen mot överföring av organ från djur till människa. Ett forskarlag i Cambridge, knutet till ett bioteknologiföretag, har tidigare räknat med att den första tranplantationen av ett transgent grishjärta till en människa skall kunna ske under 1997. I USA pågår dessutom forskning där grisceller används som alternativ till humana fosterceller för patienter med Parkinsons sjukdom. Sammanlagt tolv patienter med Parkinsons sjukdom och sex patienter med Huntingtons sjukdom har i USA transplanterats med embryonal grisnervvävnad.</p>
<p>Sverige tillhör de länder som bedriver mest forskning inom området. Sammanlagt finns 10-15 forskargrupper i Sverige. Flera av dessa projekt bedriver förutom egen forskning även verksamhet i samarbete med det engelska bioteknologiföretaget. Bland annat bedrivs i Göteborg ett projekt kallat "Xenotransplantation i Göteborg före år 2000". Ett första delmål för det projektet uppnåddes i februari 1995 när en från gris utopererad njure kopplades in i en dialyspatients cirkulation. En annan forskargrupp i Göteborg bedriver forskning som syftar till att använda grislevrar som temporärt stöd i väntan på transplantation av lever från människa. Vid Lunds universitet bedrivs forskning där man utreder möjligheten att använda nervceller från gris för transplantation till bl.a. patienter med Parkinson. Vid Karolinska Institutet och Huddinge sjukhus bedrivs forskning beträffande transplantation av insulinproducerande celler från gris. Mellan 1990 och 1993 transplanterades 10 diabetiker med insulinproducerande celler framställda från grisfoster.</p>
<p>Samhällets inställning</p>
<p>Frågan om transplantationer av organ och vävnad från djur och hur samhället bör ställa sig till dessa har under det senaste året tagits upp i rapporter från Storbritannien och USA. I en rapport från det brittiska hälsoministeriet, daterad januari 1997, konstateras att den brittiska regeringen bl.a. på grund av risken för spridning av smitta för närvarande inte är beredd att tillstyrka försök på människa. Även inom flera internationella organisationer diskuteras frågan.</p>
<p>I Sverige finns inte något regelverk för xenotransplantationer. Transplantationslagen (1995:831) omfattar således inte transplantation av organ från djur till människa. När det gäller tagande av organ eller annat material från djur finns dock särskilda bestämmelser om bl.a. operativa ingrepp och om användning av djur för vetenskapligt ändamål m.m. i djurskyddslagen (1988:534) och med stöd av lagen meddelade föreskrifter.</p>
<p>Överföring av smitta</p>
<p>Det är i dag inte känt om det via djurorgan eller djurvävnad kan komma att överföras vissa former av virus eller andra smittämnen till människan. Här kan en jämförelse göras med BSE (galna-ko-sjukan), hiv, ebola-virus och andra liknande sjukdomar där det i vissa fall råder ovisshet om smittan kan ha förts över till människosläktet från djur men där i andra fall klara belägg finns för att det är så.</p>
<p>Djur kan bära på sjukdomsframkallande organismer, t.ex. virus, som inte orsakar sjukdom hos dem men som hos människan skulle kunna få svåra konsekvenser. Ett virus som är harmlöst hos exempelvis grisen skulle kunna uppträda helt a nnorlunda hos människan.</p>
<p>Samtycke</p>
<p>Överföring av organ eller vävnad från djur till människa innebär nya och svårbedömbara risker för patienten, särskilt för dem som transplanteras i det inledande experimentella skedet. Det är därför av särskild vikt att förutsättningar skapas som verkligen möjliggör ett informerat samtycke.</p>
<p>Djurskydd</p>
<p>Försök med djur är under ständig diskussion. Djurskyddsaspekter måste alltid has i åtanke. Det finns också en ambition att begränsa försöksdjursanvändningen.</p>
<p>Fördelning av organ</p>
<p>Under den experimentella fasen, men även den dag transplantation av djurorgan eventuellt skulle vara en vedertagen behandlingsmetod, blir det en grannlaga uppgift att avgöra vilken patient som skall få ett organ från människa och vilken som skall få ett organ från djur.</p>
<h2>Uppdraget</h2>
<p>I Sverige finns som tidigare nämnts inga särskilda riktlinjer för xenotransplantation. Överföring av organ eller vävnad från djur till människa rymmer emellertid frågor som har ett stort samhälleligt intresse.</p>
<p>Kliniska försök</p>
<p>I enlighet med de regler som gäller i Sverige för forskning skall all forskning som innefattar försök på människa bedömas och godkännas av en forskningsetisk kommitté. Den forskningsetiska kommittén skall bl.a. bedöma att förutsättningar finns för informerat samtycke samt bedöma projektets vetenskapliga bärkraft. Det finns dock en skillnad mellan kliniska försök med xenotransplantation och andra kliniska försök. Den risk för spridning av något smittämne som kan finnas gäller naturligtvis i första hand den person som är föremål för försöket men även andra människor kan komma att smittas.</p>
<p>Frågan om risk för spridning av smitta från djur till människa är en fråga av sådan vidd att det inte kan bedömas vara till fyllest med ett avgörande från en forskningsetisk kommitté.</p>
<p>När det gäller risk för spridning av smitta går således en skiljelinje mellan å ena sidan grundforskning inklusive djurförsök och å andra sidan försök på människa. Utredningen skall bl.a. av det skälet överväga och lämna förslag till på vilka grunder kliniska försök skall få bedrivas och vilken instans som skall avgöra detta.</p>
<p>Utredningen skall också överväga om det finns skäl att inrätta något system för registrering och övervakning av de patienter som eventuellt transplanteras med organ från djur och vilka åtgärder som i så fall kan komma att krävas om det skulle visa sig att något smittämne överförts från djur till människa. Speciellt viktigt är det naturligtvis att det sker en uppföljning av patienterna i det experimentella inledningsskedet.</p>
<p>Utredningen skall också föreslå riktlinjer för hur kontrollen av säkerhet och kvalitet på de djurorgan som kan komma att användas för transplantation till människa skall bedrivas. Hit hör också att föreslå riktlinjer för registrering av givardjur samt arkivering av vävnad från dessa.</p>
<p>Övriga frågor</p>
<p>Eftersom försök med xenotransplantation innebär okända och oförutsägbara risker är det av särskild vikt hur samtyckesförfarandet utformas. När det gäller frågan om samtycke skall utredningen överväga och föreslå vilka särskilda insatser som krävs för att ett informerat samtycke skall kunna inhämtas. En fråga som behöver diskuteras är huruvida det är möjligt att ge samtycke till ett behandlingsförsök som inte bara kan ge konsekvenser för den transplanterade personen utan kanske också för andra människor. En annan fråga är om barn bör få delta i försök med xenotransplantation. Det har också diskuterats att samtycke till transplantation av organ från djur bör lämnas innan man är allvarligt sjuk.</p>
<p>Utredningen skall också föreslå riktlinjer för hur det skall avgöras vem som skall få organ från människa och vem som skall få organ från djur om användning av organ från djur blir en realitet.</p>
<p>Internationella rapporter visar att många människor kan tänka sig att acceptera organ från gris men däremot inte från primater, exempelvis apor. Detta hindrar inte att frågor kan resas om användning av organ från djur till människa. Utredningen skall därför skaffa sig kännedom om vilka attityder människor kan tänkas ha till överföring av organ från djur till människa och hur enskilda individer som transplanterats med organ från djur kan tänkas reagera.</p>
<p>Utredningen skall även undersöka de djurskyddsmässiga problem som kan uppstå i samband med att djur används för xenotransplantation. Särskilt skall härvid utredas hur en sådan användning kan förenas med djurskyddslagens bestämmelser. Överhuvudtaget bör frågan behandlas utifrån vårt synsätt på djur. Detta kan gälla etiska aspekter t.ex. om det är försvarbart att hålla djur som "reservdelar". Det kan även gälla olika praktiska uppfödningsaspekter.</p>
<p>Det finns ett behov av internationell konsensus om vilka risker som är förknippade med xenotransplantation. Kommittén skall mot den bakgrunden hålla sig underrättad om debatt och ställningstaganden i andra länder och inom internationella organisationer.</p>
<p>Kommittén skall mot bakgrund av sina överväganden och förslag även redovisa eventuellt behov av författningsändringar.</p>
<p>Utredningen skall under arbetets gång samråda med Statens medicinsk-etiska råd, Centrala försöksdjursnämnden samt med berörda forskargrupper.</p>
<p>För kommittén gäller regeringens direktiv till samtliga kommittéer och särskilda utredare om prövning av offentliga åtagande (dir. 1994:23). Kommittén skall också redovisa jämställdhetspolitiska konsekvenser (dir. 1994:124), regionalpolitiska konsekvenser (dir. 1992:50) samt konsekvenser för brottsligheten och det brottsförebyggande arbetet (1996:49).</p>
<p>Kommittén skall ha avslutat sitt arbete senast den 1 juni 1998. (Socialdepartementet)</p>
<p>David Onions</p>
<p>Todd Campus</p>
<p>Maryhill Rd</p>
<p>Glasgow G20 OXA</p>
<p>UK</p>
<h2>1 Introduction</h2>
<h2>2.1 Zoonotic Viruses</h2>
<h2>2.8 Unknown viruses</h2>
<h2>4.1 Endogenous retroviruses References</h2>
<h2>USA</h2>
<h2>Background</h2>
<h2>Guidance Documents</h2>
<h2>Regulatory Framework</h2>
<h2>Advisory Committees</h2>
<h2>Public Safeguards</h2>
<h2>Xenotransplantation</h2>
<p>Animal Procurement Sources</p>
<h2>Kommitténs undersökning Transplantation från djur till människa - inställning hos allmänhet respektive svårt njur- sjuka patienter Inledning</h2>
<p>En konsekvens av de goda resultaten vid organtransplantation är att allt fler patienter önskar komma ifråga för transplantation. Minskat antal trafikolyckor och förbättrad intensivvård leder till att färre människor avlider under sådana omständigheter att organ kan tas tillvara för transplantationsändamål. Detta innebär att efterfrågan har blivit större än tillgången. Bristen på organ leder till att patienter som saknar alternativ livsuppehållande behandling för sin sju kdom dvs. hjärt-, lung- och leversjuka patienter, avlider i väntan på transplantation. För njursjuka existerar en alternativ behandling i form av dialys, men det är stor skillnad i livskvalitet mellan att vara dialyspatient respektive njurtransplanterad. Beträffande transplantation av vävnad och celler finns en potential för behandling som skulle göra efterfrågan mångfalt större än tillgången.</p>
<p>En framtida teoretisk möjlighet att öka tillgången på organ, vävnad och celler (levande biologiskt material) är transplantation från djur, s.k. xenotransplantation. De senaste åren har man utrett denna verksamhet i olika länder t.ex. i USA (1), England (2, 14), Nederländerna (3) och Spanien (4). I dessa utredningar har man kommit fram till att det återstår etiska, medicinska, djurskyddsmässiga och juridiska frågor att lösa. De medicinska svårigheterna gäller t.ex. möjligheten att bemästra avstötning och risken att överföra smitta från djur till människa. Det förutsätts emellertid att resultat och risker är acceptabla, när och om kliniska försök genomförs och i förlängningen etablerad klinisk xenotransplantationsverksamhet blir aktuell. I en sådan situation uppstår frågan om hur man efter de inledande kliniska försöken skall fördela transplantat från djur respektive människa (allotransplantation). I valet mellan behandling med xeno- eller allotransplantation kan man tänka sig att väntetiden är en viktig faktor för patienten.</p>
<p>Ett antal attitydundersökningar inom detta område har utförts i andra länder med varierande resultat (5-19). I Sverige har Sanner genomfört en enkät 1996 angående attityder till orga ndonation och transplantation (20, 21), där det ingår en fråga angående inställning till att ta emot organ från djur. Ytterligare undersökningar har redovisats av Lundin och Tibell (22) och Lundin (23). Även om de medicinska problemen bemästras och vi har ett fungerande regelverk som möjliggör xenotransplantation, så är det till föga hjälp om patienterna inte kan acceptera tanken att genomgå transplantation från djur.</p>
<p>Enligt kommittédirektiven 1977:44 skall utredningen "därför skaffa sig kännedom om vilka attityder människor kan tänkas ha till överföring av organ [vävnad och celler] från djur till människa och hur enskilda individer som transplanterats med organ [vävnad och celler] från djur kan tänkas reagera".</p>
<p>På utredningens uppdrag har Marie Omnell Persson utfört föreliggande undersökning. Uppdraget har genomförts i samarbete med Nils H Persson och Göran Hermerén samt Jonas Ranstam, universitetslektor i folkhälsovetenskap med inriktning mot epidemiologiska metoder vid Malmö högskola.</p>
<h2>Syfte</h2>
<p>Syftet med undersökningen är att utröna den allmänna inställningen till överföring av levande biologiskt material från djur för transplantation till människa samt att pröva om inställningen skiljer sig mellan allmänheten och patienter med svår njursjukdom.</p>
<p>För att kunna dra generella slutsatser, undersöktes inställningen hos ett slumpmässigt urval av allmänheten. Människor i allmänhet kan dock ha svårt att sätta sig in i hur det är att vara kroniskt sjuk och behöva livsuppehållande behandling och därmed svårt att ta ställning till en framtida hypotetisk situation, som innebär transplantation av organ eller vävnad från djur. Tanken på att ha djurorgan i sin kropp kan verka främmande för många människor. Patienter med svår njursjukdom och som väntar på njurtransplantation, är en i detta sammanhang homogen grupp, som dels har erfarenhet av en livshotande sjukdom med behov av livsuppehållande behandling, dels befinner sig i situationen att de väntar på organ för transplantation. Man kan förvänta sig att de har en insikt och erfarenhet som gör det lättare för dem att tänka sig in i situationen att ta emot organ eller vävnader från djur. Därför har vi också vänt oss till denna patientgrupp.</p>
<p>De tillfrågades allmänna inställning till överföring av levande biologiskt material från djur samt förhållandet mellan inställning och kön, ålder och utbildning har kartlagts. En annan aspekt som undersökts är hur inställningen till transplantation från djur påverkas vid större osäkerhet om resultat och smittrisker än vid transplantation från människa, och om det är någon skillnad avseende inställning till att ta emot vävnad och celler jämfört med hela organ från djur.</p>
<p>Två särskilda hypoteser testades: 1) Patienter med en livshotande sjukdom är i högre utsträckning än allmänheten positivt inställda till att ta emot levande biologiskt material från djur.</p>
<p>För att testa denna hypotes har vi valt att undersöka patienter, som väntar på njurtransplantation (väntelistegruppen) och jämföra med ett slumpmässigt urval ur allmänheten. 2) Andelen positivt inställda till att ta emot levande biologiskt material från djur är större om något acceptabelt behandlingsalternativ saknas vid en livshotande sjukdom.</p>
<p>Denna hypotes testades med hjälp av frågornas konstruktion.</p>
<p>Den andra hypotesen grundar sig på tanken att en negativ inställning till transplantation med levande biologiskt material från djur modifieras, om det inte finns ett effektivt behandlingsalternativ. "Inställning" i detta sammanhang avser hur de tillfrågade tar ställning i ett antal hypotetiska situationer.</p>
<h2>Material och metod</h2>
<p>Frågornas konstruktion och innehåll</p>
<p>Undersökningen genomfördes med en skriftlig enkät. Vi valde enkäten som undersökningsmetod eftersom vi ville nå ut till en stor undersökningsgrupp. De svarande har också större mö jlighet att tänka efter än vid t.ex. en telefonintervju. Det som efterfrågas är den nuvarande inställningen, dvs. hur man nu  tror att man skulle handla, i en viss framtida situation.</p>
<p>Ambitionen var att skapa en enkät med relativt få frågor, som kunde ge underlag dels för kartläggning av en allmän inställning, dels för acceptans eller förkastande av de särskilda hypoteserna. Frågorna berörde bakgrund samt inställning till transplantation med organ från människa respektive biologiskt material från djur. Vi avstod medvetet från frågan om religionstillhörighet. Daar konstaterar 1994 (24) att man i de tre stora religionerna judendom, kristendom och islam accepterar tanken på transplantation från djur till människa under vissa förutsättningar. Det är beskrivet i den s.k. Nuffield-rapporten (14) att man också i flera andra religioner accepterar xenotransplantation om människans liv är hotat. Frågan om kronisk sjukdom hos allmänheten var med för att se om här fanns en undergrupp som svarade på likartat sätt som väntelistegruppen.</p>
<p>Vid formulering av frågorna var målsättningen att beskriva realistiska förhållanden för att möjliggöra för den svarande att tänka sig in i situationen. Vid en mera direkt fråga är det annars risk för att man skulle få ett icke genomtänkt svar. De olika frågorna inleddes därför med scenarion med korta beskrivningar av t.ex. en dialyssituation, omständigheterna kring transplantation från människa respektive från djur samt en kort förklaring av diabetes och Parkinsons sjukdom. Enkäten innehöll 22 frågor till allmänheten (bilaga 5) och 23 till väntelistegruppen (bilaga 6). Frågeformuläret skiljer sig åt avseende fem frågor med tanke på de två olika gruppernas situation (och förväntade bakgrundskunskaper).</p>
<p>De svarsalternativ som gavs till frågorna var oftast följande: "mycket negativ", "ganska negativ", "osäker", "ganska positiv" och "mycket positiv". I slutet på enkäten fanns utrymme för egna kommentarer.</p>
<p>Urval och genomförande</p>
<p>Xenotransplantation är en fråga av intresse för samhället och allmänheten är därför en naturlig undersökningsgr upp. Allmänhetens inställning bildar ett slags "relief" till vad patienterna har för inställning med tanke på den erfarenhet som allmänheten saknar och patienterna har. De svårt njursjuka patienterna valdes p.g.a. deras erfarenhet av en kronisk sjukdom och av hur det är att vänta på transplantation samt deras behov av livsuppehållande behandling. Genom att välja njursjuka fick vi en större grupp än om man skulle valt hjärt- och leversjuka på transplantationsväntelista. Dessutom är de njursjuka i en sådan situation att man, om xenotransplantation i framtiden blir en realitet, skulle ha större möjligheter att diskutera med dem kring detta alternativ. De som är hjärt- och leversjuka på ett sådant sätt att de behöver bli transplanterade, är ofta mera akut sjuka och saknar alternativ behandling. Det är inte säkert att man kan föra samma grundläggande diskussion med dessa patienter.</p>
<p>Allmänheten representeras av ett slumpmässigt urval ur befolkningen mellan 18 och 75 år, sammanlagt 1 000 personer. Uppgifter erhölls från Befolkningsregistret. Patienter med livshotande sjukdomar representeras av 462 patienter som väntade på njurtransplantation vid transplantationsenheterna i Göteborg, Stockholm, Uppsala eller Malmö den nionde april 1998 (väntelistegruppen)  . Två personer under 18 år är exkluderade. Väntelistan lämnades ut från respektive enhet och adresserna erhölls från Befolkningsregistret. Undersökningen genomfördes med full anonymitet.</p>
<p>En första provenkät besvarades av doktorander vid Enheten för medicinsk etik vid Lunds universitet. Nästa provversion av enkäten delades, efter tillstånd av etisk kommitté, ut till sex njurtransplanterade patienter samt 21 personer av allmänheten. Efter en revidering av enkäten behandlades projektet i sin helhet av den regionala forskningsetiska kommittén. Efter ytterligare omarbetning av enkäten godkändes ansökan den sjunde april 1998. Enkäten skickades per post 1998-04-22, till respektive undersökningsgr upp. Enkäten åtföljdes av ett brev som innehöll en förklaring till varför undersökningen utfördes, kort information om xenotransplantation (bilaga 7, 8) och ett frankerat svarskuvert. I följebrevet påpekades att endast de som förstod svenska språket tillräckligt väl skulle besvara enkäten. En påminnelse skickades ut till samtliga efter fem veckor med ett följebrev (bilaga 9, 10), enkät och svarskuvert.</p>
<p>Besvarandet skedde anonymt. Motivet för anonymitet framför konfidentialitet var att de svarande skulle känna sig helt fria att svara utan rädsla för någon form av registrering vid något tillfälle under studien.</p>
<p>Detta ansåg vi vara viktigt speciellt för dem som tillhörde väntelistegruppen. Det var även ett sätt att undvika att man svarade som man trodde att undersökaren ville. Den totala anonymiteten innebar att påminnelse måste skickas till alla, något som påpekades särskilt, både i den första och andra försändelsen. Trots det, var det ett litet antal personer som inte förstod varför de fått påminnelse, och fem personer skickade in enkäten en andra gång. Dessa enkäter exkluderades.</p>
<p>Bearbetning och analys</p>
<p>Inmatning av samtliga data utfördes av en och samma person i databashanteraren MS Access. Efter varje enskild enkätinmatning skedde en kontroll från skärm till enkät. Bearbetning har skett i statistikprogrammet SPSS. Materialet har bl.a. sammanställts i frekvens- och korstabeller. I en del av tabellerna (avseende relationen mellan inställningen till xenotransplantation och kön, respektive inställning och erfarenhet av kronisk sjukdom samt analys av allmänhetens svar före och efter påminnelse) har "mycket positiv" och "ganska positiv" slagits samman till positiv och motsvarande sammanslagning har skett vid redovisning av "mycket negativ" och "ganska negativ". P-värdesberäkningarna baseras på den ursprungliga svarsfördelningen. Signifikanstesterna avseende ålder och utbildning baseras på den sammanslagna svarsfördelningen.</p>
<p>I tabellerna anges det partiella bortfallet (uteblivna svar), men procentsatser beräknas dock enbart på antalet avgivna svar. Avrundning medför att den sammanlagda svarsprocenten i tabellerna inte alltid uppgår till exakt 100 %.</p>
<p>Vid de jämförelser som gjorts avseende väntelistegruppens och allmänhetens inställning har signifikansberäkningarna utförts med MannWhitney test. Vid jämförelser av olika attityder hos samma individer har Wilcoxon test använts. Relationen mellan inställningen till xenotransplantation och utbildning respektive ålder har utvärderats med Spearmans rangkorrelationskoefficient. Dessa tester valdes för att de är robusta. Relationen mellan egen organdonation och utbildning respektive ålder har utvärderats med test (chi2). Detta test har också använts för utvärdering av relationen mellan inställningen till xenotransplantation och utbildning respektive ålder. testet användes för att möjliggöra jämförelser med tidigare utförda undersökningar.</p>
<h2>Resultat</h2>
<h2>Svarsfrekvens och bortfall</h2>
<p>Väntelistegruppen</p>
<p>En person angav att han inte förstod språket tillräckligt väl för att besvara enkäten och en person hade avlidit varför vi fortsättningsvis utgår från 460 patienter.</p>
<p>De totala antalet på väntelistan  utgjordes av 460 patienter varav 287 (62 %) män och 173 (38 %) kvinnor. Två enkäter nådde aldrig adressaterna. Vid första utskicket erhölls 325 enkäter och efter det andra ytterligare 79. Av de totalt 404 enkäterna var sex inte ifyllda. Resultatet av 398 (87 %) bearbetningsbara enkäter redovisas. Könssammansättningen bland de svarande  var 259 (65 %) män och 139 (35 %) kvinnor. Bortfallet i väntelistegr uppen utgörs av totalt 62 (13 %) varav 28 (45 %) män och 34 (55 %) kvinnor. Bortfallet är således litet men något snedfördelat såtillvida att andelen kvinnor är förhållandevis hög.</p>
<p>Det partiella bortfallet på enkäten i väntelistegruppen varierar mellan 1 och 15 på 18 frågor, 22 på en fråga samt uppgår till 40 respektive 43 på två frågor.</p>
<p>Allmänheten</p>
<p>Sju enkäter nådde aldrig adressaterna. Vid första utskicket erhölls 497 enkäter och efter det andra ytterligare 144 enkäter. Av de totalt 641 enkäterna var 45 inte ifyllda. Resultatet av 596 (60 %) bearbetningsbara enkäter redovisas.</p>
<p>Bland de svarande var 294 (49 %) män och 302 (51 %) kvinnor, vilket speglar könsfördelningen i riket för de studerade gr upperna. Bortfallet bland allmänheten utgörs av totalt 404 (40 %), och är således jämnt fördelat bland kvinnor och män.</p>
<p>Bland allmänheten är det partiella bortfallet mellan 3 och 13 på 18 frågor samt 58 respektive 65 på två frågor. De två frågorna med störst bortfall i båda grupperna är de frågor, som vi i efterhand exkluderat.</p>
<h2>Bakgrundsförhållanden hos svarandegruppen</h2>
<p>Ålder</p>
<p>Medelåldern i väntelistegruppen liksom hos de potentiella svarande är 50 år. Bland allmänheten är medelåldern 45, vilket är helt i nivå med medelåldern i motsvarande åldersgrupp i riket (44). Åldersklassen mellan 50 och 54 har störst antal personer i båda grupperna (84 i väntelistegruppen och 75 hos allmänheten). Åldersfördelningen i fem-årsklasser framgår av tabell 1 (väntelistegruppen) och tabell 2 (allmänheten) i bilaga 11.</p>
<p>Utbildning</p>
<p>Utbildningsnivån skiljer sig så att väntelistegr uppen i högre utsträckning enbart har grundskoleutbildning eller liknande, medan bland allmänheten fler har gymnasie- eller högskoleutbildning, tabell 1.</p>
<p>Sjukdom</p>
<p>Nästan 60 % i väntelistegruppen har dialys på sjukhus, drygt en tredjedel har påsdialys och tre procent har hemdialys. Drygt 75 % är nöjda med sin behandling med tonvikt på ganska nöjda. De tillfrågade har väntat på njurtransplantation mellan 1 och 132 månader med en medianväntetid på fem månader. 22 personer avstår från att ange väntetiden. 14 % av de svarande bland allmänheten uppger att antingen de själva eller någon i familjen lider av svår kronisk sjukdom. Tre procent har svarat att de inte vet, fyra personer har inte besvarat frågan.</p>
<h2>Inställning till donation av organ för transplantation från människa</h2>
<p>Om inget annat sägs hänvisas i alla tabeller till frågornas nummer i allmänhetens frågeformulär.</p>
<p>Nästan samtliga i väntelistegruppen, 93 % ställer sig positiva till att donera egna organ för transplantation efter döden. Merparten är mycket positiva, tabell 2. Andelen positiva är störst i åldersgrupperna 30-59 och 60+, tabell 3. Vad beträffar relationen mellan utbildning och inställning till att donera egna organ så har de två utbildningsgr upperna bland väntelistepatienterna en likartad inställning, tabell 5.</p>
<p>Även allmänheten ställer sig positiv till att donera egna organ, om än i mindre utsträckning, 73 %, tabell 2. Andelen positiva är störst bland de yngre och bland medelålders, tabell 4. Spearmans rangkorrelationskoefficient visar också ett svagt samband såtillvida att äldre är mera negativa (rs=-0.097, p=0.018). De med högre utbildning har också störst andel positiva till donation av egna organ, tabell 5. p=0.417 (Väntelistegrupp), p=0.016 (Allmänhet), ( test)</p>
<p>Svar saknas från 7 personer i väntelistegruppen respektive bland allmänheten</p>
<p>Lägre utbildning=folkskola, grundskola och realskola.</p>
<p>Högre utbildning=gymnasieskola eller motsvarande, högskola och universitet.</p>
<p>Allmänhetens inställning till att ta emot organ  från människa, är positiv i 86 % med tonvikt på mycket positiv, tabell 6. Frågan ställdes inte till väntelistegruppen, eftersom inklusi onkriteriet var att de accepterat att stå på väntelista för njurtransplantation.</p>
<p>Inställningen till att anhörigas  organ tillvaratas skiljer sig mellan grupperna. Väntelistegruppen är i över 80 % positiva med en övervikt för mycket positiva, medan allmänhetens inställning fördelar sig jämnare mellan mycket positiv och ganska positiv, sammanlagt 60 %, tabell 7.</p>
<p>Inställning till transplantation med organ från djur, när alternativ behandling finns</p>
<p>I väntelistegruppen uppger 64 % att de hade läst om eller på annat sätt fått närmare information om transplantation av organ från djur till människa tidigare. Bland allmänheten anser sig 49 % ha fått information. Sex procent i vardera gruppen vet inte om de fått sådan information. Det partiella bortfallet är fyra respektive sju personer.</p>
<p>Under förutsättning att  resultat och smittrisker är desamma som vid transplantation med njure från en människa är 66 % i väntelistegruppen positiva till transplantation med en  njure från ett djur. Motsvarande siffra för allmänheten är 60 %. Tyngdpunkten i svaret ligger i väntelistegruppen på mycket positiv och för allmänheten på ganska positiv, se tabell 8. Skillnaderna mellan de båda gr upperna är statistiskt säkerställda. p<0.001 (Mann-Whitney)</p>
<p>Om man vid transplantation med njure  från djur konfronteras med en större osäkerhet gällande resultat och smittrisker  jämfört med njure från människa föreligger inte längre någon påtaglig skillnad i inställning mellan väntelistegruppen och allmänheten. I båda grupperna ökar andelen negativa och osäkra medan andelen positiva sjunker till 16 % i båda grupperna, tabell 9. p<0.517 (Mann-Whitney)</p>
<p>Inställning till transplantation med organ från djur, när alternativ behandling saknas .</p>
<p>Inställningen till att få hjärta  från djur med samma resultat och smittrisker  som vid transplantation med hjärta från människa är positiv hos majoriteten i båda grupperna. Andelen med positiv inställning är högre i väntelistegruppen (70 % mot 60 %), tabell 10. p<0.001 (Mann-Whitney)</p>
<p>Inställningen till att få hjärta  från djur men med större osäkerhet om resultat och smittrisker  liknar inställningen till njure, nämligen att andelen osäkra och negativa ökar i båda grupperna. Fortfarande är det ändå fler i väntelistegruppen än bland allmänheten som kan acceptera transplantation från djur (28 % mot 19 %), tabell 11. p=0.001 (Mann-Whitney)</p>
<p>När alternativet är att avlida inom ett år av sin hjärtsjukdom, är andelen positivt inställda till transplantation från djur också större i väntelistegruppen än bland allmänheten (73 % mot 61 %), tabell 12.</p>
<p>Den enda behandling som finns att få är transplantation med ett hjärta från djur. Vilket av nedanstående alternativ skulle Du då föredra? p=0.001 (Mann-Whitney)</p>
<h2>Inställning till transplantation med vävnad och celler från djur samt forskning</h2>
<p>Över 80 % i väntelistegruppen är positivt inställda till transplantation med celler från djur vid diabetes eller Parkinsons sjukdom. Samma inställning finns till hjärtklaff från djur. Tyngdpunkten i svaren ligger på mycket positiv. Av allmänheten är 73 %-77 % positiva med en något jämnare fördelning mellan mycket och ganska positiv, tabell 13-15. Skillnaderna i inställning mellan allmänheten och väntelistegr uppen är statistiskt säkerställda. p<0.001 (Mann-Whitney) p=0.001 (Mann-Whitney) p=0.003 (Mann-Whitney)</p>
<p>Ca 90 % i väntelistegruppen är positiva till fortsatt forskning kring xenotransplantation. Majoriteten av de svarande är mycket positiva. Allmänheten är i 80 % positiv, tabell 16.</p>
<h2>Förhållandet mellan inställning till xenotransplantation och kön, ålder och utbildning</h2>
<p>Kön</p>
<p>Bland allmänheten är männen i högre utsträckning positivt inställda till xenotransplantation än kvinnorna. Skillnaden är kring tio procent eller högre vad gäller transplantation av organ och knappt tio procent vad gäller celler. Kvinnorna är i något högre utsträckning negativt inställda utsträckning vara positivt inställda till xenotransplantation än kvinnorna. På tre av frågorna är skillnaden tio procent eller mer. Skillnaderna är statistiskt säkerställda på 0.01 nivå enbart på frågan om hjärttransplantation då mänskligt organ inte är tillgängligt, se tabell 4 i bilaga 11.</p>
<p>Ålder</p>
<p>Varken bland allmänheten eller i väntelistegruppen finns det något systematiskt eller starkt samband mellan ålder och inställning till xenotransplantation. Vid behov av hjärttransplantation, då alternativet med ett organ från människa saknas, är allmänheten något mera positiv vid stigande ålder (r s =0.158, p<0.001). Beträffande inställningen till njure och hjärta med samma förutsättningar som från människa är allmänheten något mera negativ med stigande ålder (r s=-0.091, p=0.026 respektive rs=-0.154, p<0.001). Även väntelistegruppens inställning till att få hjärta från djur under samma förutsättningar som från människa är något mera negativ med stigande ålder (r s=-0.128, p=0.011).</p>
<p>Förutom att göra beräkningarna med åldern som en kontinuerlig variabel, så har materialet delats in i tre åldersgrupper. Avseende inställningen till organ från djur är andelen positiva störst i den yngsta gr uppen bland allmänheten gällande fem av frågorna, tabell 5 i bilaga 11. I väntelistegruppen förhåller det sig tvärtom så att de yngre är negativa i högre utsträckning. Medelålders (30-59) är positiva i högre utsträckning än övriga på flera frågor, tabell 6 i bilaga 11. Beträffande inställningen till celler och vävnad från djur är skillnaderna mellan åldersgr upperna i flera fall små både bland allmänheten och i väntelistegruppen.</p>
<p>Utbildning</p>
<p>Det finns inte heller något systematiskt eller starkt samband vare sig bland allmänheten eller i väntelistegruppen avseende inställning till xenotransplantation och utbildning. Vid behov av hjärttransplantation, då alternativet med ett organ från människa saknas, är allmänheten något mera negativ vid stigande utbildning (rs=-0.107, p=0.010). Däremot är allmänheten något mera positiv vid stigande utbildning dels till att få hjärta under samma förutsättningar som från människa (r s =0.089, p=0.031), dels till att få hjärtklaffar från djur (r s =0.101, p=0.014).</p>
<p>Väntelistegruppen är något mera positiv med stigande utbildning till att få hjärta under samma förutsättningar som från människa, samt för transplantation av celler och vävnad. Rangkorrelationskoefficienten överstiger emellertid inte 0.176 för någon fråga. Vid behov av hjärttransplantation, då alternativet med ett organ från människa saknas, är väntelistegruppen något mera negativ vid stigande utbildning (r s=-0.104, p=0.042). Detta gäller också frågan om att få njure från djur vid större osäkerhet om resultat och smittrisk än från människa (r s=-0.115, p=0.022).</p>
<p>För att kunna jämföra med andra studier har vi också gjort en indelning i två utbildningsgrupper: en lägre omfattande grundskola/realskola och en högre fr.o.m. gymnasium. Både bland allmänheten och i väntelistegruppen är då de med högre utbildning i större utsträckning positivt inställda till transplantation med organ från djur, och bland dem som har lägre utbildning är andelen osäkra större, tabell 7 och 8 i bilaga 11. Vad gäller allmänhetens inställning till transplantation med celler och vävnad är dock skillnaderna mellan utbildningsgr upperna relativt små. Både för allmänheten och väntelistegruppen är sk illnaderna mellan utbildningsgrupperna statistiskt säkerställda för enstaka frågor.</p>
<h2>Första hypotesen</h2>
<p>Vår första hypotes var att patienter med en livshotande sjukdom, är i högre utsträckning positivt inställda till att ta emot levande biologiskt material från djur än allmänheten. Denna hypotes bekräftas vad gäller patienter, som väntar på njurtransplantation jämfört med ett slumpmässigt urval ur allmänheten. Skillnaderna mellan andelen positiva i väntelistegruppen och bland allmänheten framgår av tabell 8-15. Den största skillnaden 12 % framkommer på frågan om man föredrar hjärta från djur, om organ från människa inte är tillgängligt. För väntelistegr uppen ligger tyngdpunkten i de flesta fall på "mycket positiv" och för allmänheten ligger tyngdpunkten på "ganska positiv" gällande organ men på "mycket positiv" beträffande celler och vävnad. Skillnaderna mellan grupperna är statistiskt säkerställda för samtliga frågeställningar utom gällande njure vid större osäkerhet om resultat och smittrisk.</p>
<p>Allmänheten fick, som tidigare angivits svara på frågan "Lider Du eller någon i Din familj av svår kronisk sjukdom?" Syftet var att undersöka om denna del av allmänheten med erfarenhet av kronisk sjukdom skulle ha en inställning liknande väntelistegruppens. Någon statistiskt säkerställd skillnad fanns inte jämfört med övriga delen av allmänheten, (tabell 9 i bilaga 11).</p>
<h2>Andra hypotesen</h2>
<p>Den andra hypotesen var att andelen positivt inställda till att ta emot levande biologiskt material från djur är större om något acceptabelt behandlingsalternativ saknas vid en livshotande sjukdom. För att testa denna jämfördes svaren vid behov av hjärttransplantation med dem för njurtransplantation, där det finns en alternativ behandling i form av dialys.</p>
<p>Bland allmänheten är det ingen påtaglig skillnad avseende andelen positiva till xenotransplantation med hjärta jämfört med njure, tabell 1718. I den mera utsatta situationen, då alternativet med transplantation med hjärta från människa helt saknas, är andelen positivt inställda endast någon procent högre. Man kan också notera att färre blir negativa och fler blir osäkra. Även om skillnaderna är relativt små, är de statistiskt säkerställda, tabell 19. Därmed ger undersökningen för den andra hypotesen, vad avser allmänheten, endast ett partiellt stöd.</p>
<p>För väntelistegruppen är förhållandena emellertid a nnorlunda, där det är fler som accepterar en xenotransplantation i en utsatt situation då möjlighet till transplantation med hjärta från människa saknas, tabell 22.</p>
<p>I denna grupp är man också i högre utsträckning positivt inställd till hjärta än njure i en situation med större osäkerhet gällande resultat och smittrisker, tabell 21. Däremot är det ingen statistiskt säkerställd skillnad om man kan förvänta sig samma resultat som vid transplantation från människa, tabell 20. Utifrån dessa tre jämförelser får andelen positivt inställda betraktas som större om något acceptabelt behandlingsalternativ saknas vid en livshotande sjukdom (hjärta mot njure). Därmed bekräftas den andra hypotesen för väntelistegruppen.</p>
<h2>Inställningen till xenotransplantation vid större osäkerhet gällande resultat och smittrisk än vid allotransplantation</h2>
<p>Om man ställs inför en större osäkerhet gällande resultat och smittrisk vid njurrespektive hjärttransplantation från djur ändras inställningen hos allmänheten och i väntelistegruppen på ett likartat sätt. Andelen med positiv inställning minskar medan både antalet negativa och antalet osäkra ökar i båda grupperna. Dessa sk illnader är statistiskt säkerställda för båda grupperna, tabell 23-26. p<0.001 (Wilcoxon)</p>
<h2>Inställning till celler och vävnad respektive organ från djur</h2>
<p>Både allmänhet och väntelistegruppen är i högre utsträckning positivt inställda till att ta emot celler och vävnad än hela organ som njure. Detta gäller även om man för njurtransplantation angivit samma resultat och smittrisker som vid transplantation från människa. Skillnaderna är statistiskt säkerställda. För allmänheten flyttas tyngdpunkten i svaren från ganska positiv till organ, till mycket positiv när det gäller celler och vävnad. Vi har valt att jämföra med njure eftersom det liksom vid celler och vävnad finns alternativ behandlingsmöjlighet, tabell 27-32.</p>
<h2>Diskussion</h2>
<h2>Urval, svarande och bortfall</h2>
<p>Väntelistegruppen</p>
<p>Väntelistegruppen utgör en totalpopulation, nämligen alla svårt njursjuka patienter mellan 18 och 75 år som väntade på njurtransplantation i Sverige vid en viss tidpunkt. Undersökningsgr uppen består således inte av alla patienter med svår njursjukdom utan är selekterad så till vida att den utgörs av de njursjuka som är medicinskt lämpliga och som accepterar att genomgå njurtransplantation. Majoriteten är män liksom i svarandegruppen. Medelåldern i väntelistegruppen som svarat överensstämmer med medelåldern på hela väntelistan, ca 50 år. I väntelistegruppen är det få individer i de yngre åldersklasserna. Det kan bero på att njursjukdom debuterar senare i livet och att de yngre njurpatienterna ofta har en anhörig som kan donera en njure och de är då inte aktuella för väntelistan. Beträffande utbildning har cirka hälften i väntelistegruppen enbart grundskoleutbildning eller liknande.</p>
<p>Bortfallet är minst i väntelistegruppen, endast 13 %. Detta indikerar att det är en mycket motiverad population. Det är dock procentuellt sett fler kvinnor än män som inte svarar. Eftersom bortfallet är relativt litet är vår bedömning att detta inte påverkar resultaten i nämnvärd omfattning.</p>
<p>Allmänheten</p>
<p>Denna undersökningsgrupp är ett slumpurval ur allmänheten mellan 18 och 75 år. Könsfördelningen i riket är i stort sett jämn liksom i svarandegruppen. Medelåldern är drygt 44 år, vilket överensstämmer väl med medelåldern i riket i motsvarande åldersgrupp. Drygt 40 % av allmänheten har gymnasieskola eller motsvarande utbildning. Utbildningsnivån bland de svarande har jämförts med utbildningsnivån för befolkningen 16-74 år och vi har funnit att den procentuella fördelningen överensstämmer väl, tabell 10 i bilaga 11.</p>
<p>Allmänheten avstår från att svara i 40 %. Det hade varit önskvärt med en högre svarsfrekvens för att öka tillförlitligheten i resultaten. Bland dem som inte svarar på enkäten finns troligen olika kategorier: de som inte är anträffbara, de som av principiella skäl inte svarar på enkäter och de som inte känner något engagemang för frågan. Ytterligare en kategori kan vara de som inte förstår språket tillräckligt väl. De som känner ett engagemang för ämnet och som är positivt respektive negativt inställda har sannolikt i större utsträckning skickat in sina svar. Detta resonemang styrks av det faktum att väntelistegruppen, som borde känna ett aktivt engagemang, har svarat i högre utsträckning än allmänheten.</p>
<p>För att undersöka huruvida allmänheten, som svarade efter påminnelse, var negativa eller osäkra i högre utsträckning än de som svarade direkt, gjordes en jämförelse av svaren gällande vissa frågor. Det förefaller finnas systematiska skillnader så till vida att det är större andel osäkra i påminnelsegruppen. Sk illnaderna är dock inte stora. Resultatet redovisas i tabell 11 i bilaga 11. Detta stämmer överens med vad som visats i tidigare studier av Sanner (20, 25, 26). Om man kan betrakta dem som svarat först efter en påminnelse som i högre grad representativa för den grupp som inte svarat alls än de som svarar direkt, så talar detta fynd för att bortfallsgruppen avviker från svarandegruppen på så sätt att andelen osäkra är större där.</p>
<p>Om vi antar att alla i bortfallet är negativa, reduceras andelen positiva från 60 % till 35 % avseende allmänhetens inställning till transplantation med njure respektive hjärta från djur då förutsättningarna är desamma som vid transplantation från människa. I väntelistegruppen är förändringen inte lika stor, eftersom bortfallet är mindre (andelen positiva till njure minskar från 66 % till 57 % och för hjärta är motsvarande siffror 70 % till 59 %). Beträffande inställningen till transplantation med celler vid diabetessjukdom reduceras andelen positiva från 75 % till 44 % bland allmänheten (i väntelistegruppen från 84 % till 71 %), och motsvarande siffror för inställningen till fortsatt forskning är 80 % till 47 % (i väntelistegruppen 90 % till 75 %). Det är dock inte rimligt att tänka sig att samtliga icke svarande skulle ha en negativ inställning.</p>
<p>Man kan inte utesluta att det bland de bearbetade enkäterna finns någon dubblett. Eftersom det första svarskuvertet var frankerat och det andra märkt frisvar (med adress färdig på kuvertet) var det möjligt att registrera antalet kuvert med frimärken. Vi menar att om det överhuvudtaget finns dublettenkäter så är de så få att påverkan på resultaten blir minimal.</p>
<p>Sammanfattningsvis kan detta tolkas som att de som svarat på enkäten är representativa för respektive population.</p>
<p>Inställning</p>
<p>Den inställning man uttrycker i svaret på en viss fråga är inte alltid det detsamma som hur man faktiskt skulle handla i en viss situation. Med andra ord de svar man avger vid ifyllandet av en dylik enkät är en indikation på hur man tror att man skulle förhålla sig i en hypotetisk situation. Detta måste man ha i åtanke, när man värderar resultatet. Det är också så att inställningen kan ändras beroende på att nya kunskaper och erfarenheter tillförs. En av de svarande bland allmänheten uttrycker det såhär: "Det är lätt att som frisk reflektera negativt på att införa en del av ett djur i sin kropp. Om man däremot själv skulle hamna i situationen som svårt sjuk är det fullt möjligt att man skulle revidera sin inställning i frågan, livet är en trots allt så kärt att principerna står undan".</p>
<p>I Nationalencyklopedin framhålls följande: "Några [attityder ] är mer övergripande och speglar inställningen till företeelser som på olika sätt berör något centralt eller viktigt i individens liv. Attityder längre ner i hierarkin avser alltmer specifika objekt. Mer övergripande attityder har visat sig vara mycket stabila. Försök att påverka och förändra dem möts av psykologiskt motstånd av individen" (27). Förutsatt att transplantation från djur till människa är en företeelse som berör något viktigt i ens liv indikeras att inställningen till att tillvarata biologiskt material från djur för att rädda människor, skulle kunna vara relativt stabil.</p>
<p>Validitet</p>
<p>Vissa frågor är tveksamma ur validitetssynpunkt. Detta innebär att det finns en osäkerhet huruvida frågan mäter vad den är avsedd att mäta. Detta gäller fråga 9 (allmänhetens enkät) "Vilken är Din inställning till att få dialysbehandling resten av livet"? där man kan svara dels utifrån möjligheten till livsuppehållande behandling, dels utifrån den bundenhet denna behandling medför. Beträffande inställningen till att stå på väntelista för transplantation med en njure från en avliden människa (fråga 10) kan man svara utifrån att att väntelistan är en möjlighet, ett hopp om en behandling som innebär högre livskvalitet än dialys eller utifrån att man ogillar situationen att vänta. Samma resonemang kan tillämpas avseende att stå på väntelista för hjärttransplantation från människa (fråga 14). När frågan gäller vad man föredrar och valet står mellan dialys, njure från människa och njure från djur (fråga 13), föreligger ett partiellt bortfall på ca tio procent i vardera gruppen. Svarsalternativen ser annorlunda ut på denna fråga och instruktionen för besvarandet är inte tydlig nog. Många svar är inkonsekventa. Samma resonemang gäller avseende valet mellan hjärta från människa eller djur (fråga 17).</p>
<p>Vi har avstått från redovisning av svaren på dessa frågor, eftersom frågorna kan ha tolkats på olika sätt. Vi vet inte om svaren avspeglar olika tolkning eller olika inställning.</p>
<h2>Generalisering</h2>
<p>Vi anser att de som svarat är representativa för allmänheten respektive patienter, som väntar på njurtransplantation. Vi anser också att bortfallet får betraktas som acceptabelt för den här typen av undersökningar. De frågor som inte anses uppfylla kraven på validitet har inte bearbetats. Vår uppfattning är att de resultat som presenteras här bör kunna gälla för allmänheten, möjligen med reservationen att om alla hade svarat hade man fått en större andel osäkra. Avseende den undersökta njursjuka patientgruppen anser vi att man bör kunna generalisera till patienter med livshotande sjukdom där transplantation är en behandlingsmöjlighet t.ex. hjärt- och leversjuka. Dessa patientgrupper befinner sig i samma situation som njursjuka med behov av livsuppehållande åtgärder. Därmed uppstår också en likartad ps ykologisk belägenhet där man kan känna sig hotad till livet.</p>
<p>Man skulle kunna föra resonemanget vidare till patienter med t.ex. Parkinsons sjukdom. Denna patientgrupp har också erfarenhet av en svår kronisk sjukdom, även om den inte är livshotande som för de patienter som väntar på njurtransplantation. Om transplantation är en behandlingsmöjlighet för patienter med Parkinsons sjukdom, kan man tänka sig att de skulle kunna ha en likartad inställning som den här undersökta patientgruppen.</p>
<h2>Diskussion av resultaten</h2>
<p>Inställning till att donera egna organ</p>
<p>För att möjliggöra jämförelser med tidigare undersökningar i Sverige genomförda av Sanner, gjordes indelningen avseende ålder och utbildning på samma sätt som i hennes undersökningar. Resultaten pekar i vissa avseenden, beträffande allmänheten, i samma riktning som i dessa undersökningar, dvs. att andelen positiva till donation av egna organ är högre bland yngre respektive de med högre utbildning.</p>
<p>Attityderna till organdonation har förhållit sig relativt stabila under en lång period. Sanners undersökning från 1996 genomfördes ett par månader efter den nya transplantationslagen trätt i kraft (20, 21). Resultaten visar att andelen positiva till donation av egna organ minskat i åldern 18-59 år. Totalt sett var 61 % positiva till donation av egna organ i Sanners undersökning, vilket skall jämföras med 73 % (95 % konfidensintervall 69.9 % - 77.0 %) i vår undersökning avseende allmänheten. Resultaten av vår undersökning ligger mer i linje med vad som framkommit vid tidigare undersökningar som genomförts 1992 då andelen positiva till egen donation var 70 % och 1993 då andelen var 67 % (25).</p>
<p>Även inställningen till organtillvaratagande från anhörig är i högre grad positiv i vår undersökning 60 % ( 95 % konfidensintervall 56.0 % - 64.0 %) jämfört med 38 % 1996. Siffrorna från 1992 och 1993 är 41 % respektive 37 %.</p>
<p>Över 90 % i väntelistegruppen är positiva till att donera organ för transplantation. Med tanke på att de själva väntar på transplantation och är medvetna om behovet, är det en grupp som är väl motiverad för organdonation. Nästan lika många är positiva till att organ tillvaratas vid en anhörigs dödsfall.</p>
<p>Inställning till att ta emot organ från människa</p>
<p>Beträffande inställning till att ta emot organ är 86 % (95 % konfidensintervall 83.2 % - 88.8 %) positiva jämfört med 85 % i Sanners undersökning från 1996. Frågan om att själv ta emot organ har inte ställts till väntelistegruppen, eftersom de faktiskt står på väntelista för transplantation.</p>
<p>Tänkbara orsaker till skillnad i inställning</p>
<p>De skillnader som finns i resultat mellan dessa undersökningar kan ha olika förklaringar. Svarsalternativen ser olika ut, så till vida att i de tidigare undersökningarna har man kunnat ange om man är negativ, osäker och positiv medan i denna studie har man haft möjlighet att också svara "ganska negativ" respektive "ganska positiv". Det är inte omöjligt att en del som i de tidigare undersökningarna är "osäkra" skulle ha varit "ganska positiva" i denna undersökning. Sammanhanget i vilket frågorna ställts varierar också. I vår undersökning ställs frågorna om organdonation i direkt anslutning till frågorna om xenotransplantation. I de andra enkäterna har frågorna fokuserat på transplantation från människa.</p>
<p>Inställningen kan också ha ändrats i positiv riktning. Transplantationsfrågan har fått stor uppmärksamhet i media. Tendensen är densamma som i tidigare undersökningar nämligen att man är mest positiv till att erhålla organ, sedan kommer att donera själv och längst ned på skalan att medge att organ tillvaratas från anhöriga. Andelen negativa till organdonation för egen del överensstämmer ungefärligen med de tidigare utförda undersökningarna 10 % frånsett resultatet 1996, där andelen negativa är 18 %. Det skulle tala för att andelen osäkra minskat och man kan spekulera i om detta är resultatet av den information, som ges kontinuerligt gällande organdonation och transplantation. Frågan om tillvaratagande av organ vid en anhörigs dödsfall ställdes mot bakgrund av den nya lagen och detta kan ha påverkat resultatet. Å andra sidan är frågorna formulerade på ett relativt likartat sätt.</p>
<p>Relationen mellan inställning till xenotransplantation och kön, ålder respektive utbildning</p>
<p>I synnerhet bland allmänheten är andelen positiva till xenotransplantation störst bland män, men tendensen finns också i väntelistegruppen. I Sanners undersökning från 1996 är kvi nnorna mindre benägna än männen att acceptera djurorgan (20). Detta förhållande gäller också i den Gallupundersökning som genomfördes i USA 1993, 44 % mot 56 % (5).</p>
<p>Analysen av inställning relaterat till ålder respektive utbildning med Spearmans rangkorrelationskoefficient visar inte något systematiskt eller starkt samband vare sig för allmänheten eller väntelistegruppen . Om man däremot använder test och analyserar efter att ha slagit samman "mycket positiv" med "ganska positiv" och motsvarande sammanslagning av "mycket negativ" med "ganska negativ", ser man på en del av frågorna för allmänheten ett mönster som i viss mån följer mönstret avseende inställningen till att donera egna organ från människa. Det vill säga andelen positiva är störst bland yngre respektive dem med högre utbildning. Väntelistegruppens inställning i förhållande till ålder är mera heterogen. Möjligen skulle man kunna tolka det som att dessa patienter är mera förtrogna med transplantationssituationen och att bakgrundsfaktorer då inte spelar så stor roll.</p>
<p>De särskilda hypoteserna</p>
<p>Vi formulerade vår första hypotes utifrån att man som frisk har svårt att sätta sig in i olika behandlingsalternativ vid livshotande sjukdom. Väntelistegruppen har en insikt i och erfarenhet av vad det innebär med en kronisk svår sjukdom med behov av livs uppehållande behandling. Resultatet av undersökningen bekräftar också att den undersökta patientgruppen med en livshotande sjukdom i högre utsträckning är positivt inställd till att ta emot levande biologiskt material från djur än allmänheten. Vi jämförde de båda gruppernas inställning till att få njure, hjärta, celler och vävnad från djur. Skillnaden mellan gr upperna är dock inte alltid så stor. Den tydligaste skillnaden framstår gällande inställning till transplantation av hjärta då organ från människa helt saknas.</p>
<p>En möjlighet var att den del av allmänheten (14 %), som har erfarenhet av kronisk sjukdom själva eller i sin familj skulle ha en positiv inställning till transplantation från djur i högre utsträckning än den "friska" allmänheten. Vi kunde dock inte finna sådana samband. Man skall emellertid ha i åtanke att frågan om kronisk sjukdom var mycket ospecifikt ställd.</p>
<p>Man kan förvänta sig att andelen positivt inställda till transplantation från djur skulle vara betydligt större om det saknas behandlingsalternativ vid en livshotande sjukdom. Det var utifrån denna tankegång vi formulerade vår andra hypotes. För att få ett svar på om det förhåller sig så jämförde vi inställningen till att bli transplanterad med njure respektive hjärta i två situationer, dels då det inför hjärttransplantation fanns ett möjligt alternativ att få ett hjärta från människa, dels då detta alternativ saknades. De skillnader vi fann var dock inte så stora och inte heller så framträdande på den sistnämnda frågan som vi väntat oss. Orsaken till detta är oklar. Möjligen är de som är negativa till xenotransplantation inte ens under pressade omständigheter mer intresserade av transplantation från djur. Det kan också vara så att man har svårt att överhuvudtaget tänka sig in i situationen. Ungefär 30 % bland allmänheten och en fjärdedel i väntelistegruppen har svarat "vet ej", när de står inför valet att ta emot ett hjärta från djur eller avlida. Kanske är det ett uttryck för hjärtats symbolvärde som säte för själen och förknippat med smärta och kärlek och att resultatet blivit annorlunda om njurtransplantation ställts mot t.ex. en livsnödvändig levertransplantation. "Church of Scotland" skriver i ett papper om "The Ethics of Xenografting", som skickades till "Nuffield Council on Bioethics" i juni 1995 om hjärtat som platsen för känslor (särskilt kärlek), mod, entusiasm och innersta tankar. Man framhåller dock att från en biblisk ståndpunkt ser man kroppen som en helhet och tillskriver inte någon enskild kroppsdel essentiell mänsklighet och att ha ett "icke humant" hjärta skulle inte i sig göra våld på ens mänsklighet (28).</p>
<p>Resultatet beträffande väntelistegruppen kan kanske förklaras av att de har lättare att identifiera sig med problematiken. Om hjärt- och leversjuka hade tillfrågats kanske skillnaderna hade blivit ännu tydligare, eftersom dessa patienter i praktiken är mera utsatta än njursjuka. Ett ytterligare faktum som talar mot vår andra huvudhypotes är att man var i betydligt högre utsträckning positivt inställd till livskvalitetförhöjande xenotransplantation av celler än livräddande xenotransplantation av hela organ.</p>
<p>Andra undersökningar</p>
<p>I en studie publicerad 1995 och genomförd av National Kidney Foundation (NKF) i USA med 2000 transplanterade och icke transplanterade patienter skulle 74 % av de transplanterade acceptera ett xenotransplantat om de behövde ett nytt transplantat och inget organ från människa fanns tillgängligt (6). En studie genomförd i Australien och publicerad 1997 med 113 patienter, som dels var potentiella transplantationskandidater, dels transplanterade, svarade 42 % att de skulle acceptera ett djurorgan vare sig djuret var nära besläktat med eller avlägset människan (7). Detta skall jämföras med 850 dialyspatienter i Storbritannien, där 78 % var villiga att acceptera en njure från gris (8). Ytterligare en undersökning har utförts i Australien på 277 patienter som väntade på transplantation av njure, hjärta eller hjärta-lunga (9). Av de 188 patienter som svarade ansåg 48 % att de skulle acceptera ett xenotransplantat för egen del och 45 % för en familjemedlem. På frågan om på vilka villkor man ansåg ett xenotransplantat acceptabelt, svarade 55 % "när inget organ från människa finns tillgängligt". Transplantation från djur som ett förstahandsval angavs av 4 %.</p>
<p>Inställningen i väntelistegruppen i vår unders ökning är positiv till njure från djur inom ett konfidensintervall (95 %) mellan 61.1 och 70.4 under förutsättning att resultat och smittrisker är desamma som vid transplantation från människa. Motsvarande siffror för inställningen till hjärta från djur är 65.0-74.1.</p>
<p>I de studier som behandlar allmänhetens inställning tas frågan om xenotransplantation också upp på olika sätt. I Gallupundersökningen från 1993 utförd på uppdrag av "The Partnership for Organ Donation" med 6 127 telefonintervjuer framgår att ungefär 50 % av de tillfrågade accepterar såväl fenomenet xenotransplantation som en transplantation av djurorgan för egen del, när ett passande organ från människa inte är tillgängligt (5). Sanners undersökning från 1996 med 1059 svarande har det lägsta antalet positiva bland allmänheten (40 %) till att ta emot organ från djur (20, 21). I första hand ville man ta emot organ från en anhörig, i andra hand från en avliden människa, i tredje hand var man intresserad av artificiella organ och i sista hand organ från djur. I en studie genomförd av NKF 1997, där man undersökt flera olika gruppers inställning till xenotransplantation angav nästan 75 % av allmänheten att de skulle överväga xenotransplantation för en anhörig om organ eller vävnad från människa inte fanns tillgängligt (10, 11).</p>
<p>Även sjukvårdspersonalens inställning är kartlagd i olika undersökningar. Mohacsi et al i Australien, redovisar i ett "Letter" i Nature 1995 1 728 "akutsjuksköterskors" inställning till att dels acceptera ett organ från en art nära besläktad med människan (t.ex. babian eller schimpans), dels att acceptera ett organ från en art avlägsen människan (t.ex. gris eller får). Svaren på båda frågorna var likvärdiga, ca 66 % instämde inte i påståendena, ca 19 % instämde och ca 15 % var osäkra (12). I en undersökning, genomförd för den franska transplantationsbyråns räkning ("French Transplant Agency) och publicerad i Lancet 1999 redovisas bl.a. acceptansen för xenotransplantation hos 91 läkare, 128 sjuksköterskor, 85 tekniker och 321 studeranden (13). Svarsfrekvensen var 97 %. Av de tre första gruperna var 39-47 % involverade i transplantationsverksamhet. Av läkare och sjuksköterskor gav 73 % respektive 74 % sitt godkännande till xenotransplantation. Motsvarande siffror för tekniker och studerande var 68 % respektive 80 %. Drygt 68 % av läkare och tekniker skulle endast i en situation på "liv och död" acceptera xenotransplantation, motsvarande siffror för sjuksköterskor är drygt 60 % och för de studerande 72 %.</p>
<p>Konfidensintervallet för positiv inställning bland allmänheten i vår undersökning ligger mellan 55.7 - 63.6 för njure och för hjärta 55.9 - 63.8 om resultat och smittrisker är desamma som vid transplantation från människa.</p>
<p>Transplantation från djur med större osäkerhet angående resultat och smittrisker än vid transplantation från människa</p>
<p>Man kan förvänta sig att acceptansen för transplantation från djur skall minska om det finns en påtaglig risk för smittspridning eller sämre resultat. Båda grupperna följs väl åt i sin reaktion på den ändrade frågeställningen. När osäkerheten ökar gällande resultat och smittrisker ökar också antalet osäkra och framförallt negativa i båda grupperna. Det tyder på en konsistens i svaren inom och mellan allmänheten och väntelistegruppen. Denna skepsis är vad man kan förvänta sig. Osäkerhet föder osäkerhet och negativ inställning.</p>
<p>I den tidigare nämnda franska undersökningen svarade drygt 40 % av läkarna och teknikerna, 29 % av sjuksköterskorna och 23 % av de studerande att de accepterade ett xenotransplantat trots infektionsrisken för mottagarens kontakter (13). Det vill säga acceptansen föll i alla grupper, vilket är samma mönster som i vår unders ökning. Efter att ha fått ytterligare information om teoretiska infektionsrisker accepterade mellan 72 % och 85 % organ, vävnad och celler från djur. Om frågan, mot bakgrund av infektionsrisk, ställdes utifrån vitalindikation var siffrorna likartade men denna gång med studerandegruppen som mest intresserad 88 % jämfört med förra frågan då läkarna var mest intresserade.</p>
<p>Inställning till vävnad och celler från djur</p>
<p>När det gäller inställningen till celler och vävnad jämfört med organ så kan man ha olika teorier om varför man är mer positiv eller negativ till det ena eller det andra. Ett organ från djur är större än enstaka celler och vävnad och kan kanske upplevas som ett större intrång i ens kropp. Å andra sidan är det väldefinierat och man vet exakt var det sitter, vilket skulle kunna skapa en viss trygghet. Ett antal celler är mera diffust och odefinierbart men är å andra sidan mindre. I många sammanhang betraktas det som är större som viktigare ur ett psykologiskt perspektiv, men i den här situationen kan nog också det som är mindre te sig väl så viktigt och kanske t.o.m. mera hotfullt. Dessa tankar har ventilerats med diabetiker som transplanterats i Huddinge med cellöar från grisfoster. Patienterna uppfattar organ som något konkret och celler som svårare att få grepp om. Dessa patienter prioriterar överlevnad framför eventuella etiska och existentiella risker (22, 23). I vår undersökning är man i högre utsträckning positivt inställd till celler och vävnad än organ. Exempel på egna kommentarer från väntelistegruppen: "Transplantation av hela organ är tveksamt. Däremot behöver nackdelarna vid transplantation av celler inte vara så stora. Vid hjärttransplantation har man inga valmöjligheter, dö eller överleva", "Vävnader och celler känns mindre motbjudande än delar från djur". Även allmänheten kommenterar: "...Jag är inte kunnig i ämnet, men instinktivt känns det som en skillnad mellan att använda djurceller och hela organ från djur. Människan lever redan till stor del på naturens bekostnad, varför det känns oetiskt att använda djurens organ".</p>
<p>Det är intressant att man är lika positivt inställd till transplantation av levande celler som till transplantation av hjärtklaffar. Det senare är en etablerad behandling där materialet inte innehåller levande celler och har genomgått olika processer bl.a. för att förstöra eventuella smittämnen.</p>
<p>Alternativ med större osäkerhet om resultat och smittrisker har inte tagits upp vid celltransplantation såsom vid frågorna om njure och hjärta. Tendensen i svarsmönstret är densamma gällande inställningen till celler från djur vid diabetes och Parkinsons sjukdom som vid hjärtklaffar. I frågan om hjärtklaffar framhåller vi att man "sedan länge använt hjärtklaffar från gris", och de svarande kan därför eventuellt ha dragit slutsatsen att problemen är lösta. Detta talar möjligen för att man skulle ha besvarat frågan om celler och vävnad utifrån att riskerna inte finns. Å andra sidan har man dels i ett medföljande informationsbrev, dels i andra frågor konfronterats med osäkerhet om resultat och smittrisker och har alltså haft möjlighet att väga in det när man svarat på frågan. Dessutom kommer frågan om hjärtklaffar efter de båda frågorna om celltransplantation.</p>
<p>Inställning till forskning</p>
<p>Båda grupperna är mycket positiva till forskning i s ynnerhet väntelistegruppen. Detta talar för att det finns en grupp individer som ställer sig negativa eller osäkra till att själva ta emot levande biologiskt material från djur för transplantation men ändå är positivt inställda till att forskning bedrivs på detta område. Inställningen till forskning varierar i andra undersökningar. Av de 2 000 patienterna i NKF-studien från 1995 sade sig 65 % acceptera forskningen på området (6). Knappt hälften bland de 1 200 ur allmänheten i NKF-studien från 1997 (10, 11) ansåg att forskningen definitivt  skall få fortsätta. I en elevgrupp på 238 personer (11-18 år ) i Storbritannien, ansåg 55 % att forskning för att åstadkomma organ från grisar för transplantation skulle få fortsätta (14). Den franska undersökningen visade resultat, som överensstämmer mera med våra, 87 %-94 % önskade att forskningen fortsätter (13).</p>
<p>Val av djurart, uppfödning och genmodifiering</p>
<p>Två frågor som behandlas i vissa andra undersökningar, dock inte i vår, är huruvida det är rätt att föda upp djur för xenotransplantation och vilken djurart man föredrar. I början av 90-talet genomfördes en undersökning i Australien på dels en grupp patienter som genomgått transplantation av hjärta och lungor, dels på en grupp patienter där majoriteten blivit njurtransplanterade (15). I den första gruppen tyckte 78 % att det var moraliskt försvarbart att föda upp djur för "reservdelskirurgi" och i den andra gruppen svarade 61 % ja. I Mohacsis studie på 113 patienter ansåg 48 % av patienterna det lämpligt att föda upp djur för att tillhandahålla organ för transplantation (7), i Arundells studie med 188 patienter var motsvarande siffra 69 % (9).</p>
<p>Majoriteten av de transplanterade patienterna i NKF studien från 1995 menade att djurart inte spelar någon roll (6). I Arundells studie menade 27 % av patienterna att gris var acceptabelt för xenotransplantation, ca 13 % föredrog apa och 24 % menade att alla djur kunde accepteras (9). I NKF studien av allmänheten från 1997 framkommer att man är mera negativ till grisar som givardjur än apor, vilket skiljer sig från andra studier och det framgår inte hur informationen om dessa ursprungsdjur givits (10, 11). Efter att ha fått information om valet av gris som ursprungsdjur gavs stöd för xenotransplantation av över 80 % av läkare, tekniker och studenter i den franska studien (13). Bland sjuksköterskorna var motsvarande siffror ca 75 %.</p>
<p>Frågan om genmodifiering av djur för att framställa organ för transplantation till människa har belysts bl.a. i en s.k. Eurobarometerstudie med över 16 000 intervjuer under slutet av 1996 (16). För Sveriges räkning deltog ca 1 000 slumpmässigt utvalda individer från 15 år och uppåt. Unders ökningen genomfördes för att studera den europeiska inställningen till bioteknik och omfattade många olika frågor. Bland EU:s medlemsländer ansåg 36 % att det är moraliskt försvarbart att införa mänskliga gener i djur för att framställa organ för transplantation till människa (såsom till gris för mänskliga hjärttransplantat). I Arundells undersökning ansåg 64 % av patienterna att det var lämpligt att genetiskt modifiera djur för transplantationsändamål (9).</p>
<p>Avslutande synpunkter</p>
<p>Daar framhåller i Nature 1998 (10) att allmänhetens respons på xenotransplantation påverkas av hur man "saluför" det, som en sista utväg eller som den bästa möjligheten.</p>
<p>Som framgår varierar också inställningen till xenotransplantation i olika undersökningar. Målgr uppernas sammansättning och frågornas formulering ser olika ut och därför är det omöjligt att göra en direkt jämförelse av svaren. Det blir en grov skattning delvis med reservation för inkompletta data. Därför är det också svårt att göra ett uttalande om huruvida vår undersökning som helhet är i linje med vad som framkommit tidigare.</p>
<p>Inställningen påverkas förmodligen också av faktorer som t.ex. vilken bakgrundskunskap man har i ämnet, ålder, kön, utbildning och inställning till allo transplantation. Rimligtvis bör dock den största påverkan på inställningen ha att göra med huruvida man är i behov av ett transplantat för sin överlevnad eller för att få en bättre livskvalitet.</p>
<h2>Sammanfattningsvis anser vi att vår undersökning visar:</h2>
<p>• Det finns inte något massivt motstånd att ta emot levande biologiskt material från djur för transplantation, under förutsättning att resultat och smittrisker är desamma som vid transplantation från människa. Detta gäller även om man antar att alla som  inte  svarat på enkäten vore negativt inställda.</p>
<p>• Patienter, som väntar på njurtransplantation (väntelistegruppen), är i högre utsträckning positivt inställda till att ta emot levande biologiskt material från djur för transplantationsändamål än allmänheten.</p>
<p>• Allmänheten är inte påtagligt mer benägen att acceptera xenotransplantation i ett livshotande läge än i en situation där det finns behandlingsalternativ. Hos väntelistegruppen finns däremot en klar tendens till större acceptans i ett livshotande läge.</p>
<p>• Om man ställs inför en större osäkerhet gällande resultat och smittrisk vid transplantation från djur än vid transplantation från människa, ändras inställningen både hos allmänheten och hos väntelistegruppen på ett markant men likartat sätt. Den positiva inställningen minskar och i synnerhet antalet negativa men även antalet osäkra ökar i båda grupperna.</p>
<p>•  Både allmänheten och väntelistegruppen är i högre utsträckning positivt inställda till att ta emot celler och vävnad från djur än hela organ som njure och hjärta.</p>
<p>• Inställningen till fortsatt forskning kring xenotransplantion är positiv både hos allmänheten och bland patienter som väntar på njurtransplantation.</p>
<h2>Referenser</h2>
<p>20. Sanner M., Blod är tjockare än vatten. Läkartidningen 1997; 94:  2098-2102. 22. Lundin S., Tibell A. Patienters tankar om transplanterade grisceller. Forskning och Framsteg 1998; 8:  29-31. 27. Marklund K., red. Nationalencyklopedin. Andra bandet. Höganäs; Bra Böcker, 1990.</p>
<h2>Kommitténs undersökning: Enkät till all- mänheten Undersökning om inställning till transplantation med organ från människor och från djur</h2>
<p>Frågorna är uppdelade i olika avsnitt. Frågorna besvaras genom att Du kryssar i rutan för det alternativ, som Du tycker passar bäst för Dig. OBS! Endast en ruta ska kryssas i på varje fråga!</p>
<h2>I detta avsnitt följer frågor som gäller Din bakgrund</h2>
<p>4. Lider Du eller någon i Din familj av svår kronisk sjukdom (t.ex. diabetes, MS eller liknande)?</p>
<p>I detta avsnitt följer frågor, som gäller Din inställning till donation av organ för transplantation från människa, t.ex. hjärta eller njurar 5. Vi utgår från att det vore möjligt att använda något av Dina organ för transplantation efter Din död. Vilken är Din inställning till att donera Dina organ i en sådan situation? 6. Tänk Dig in i att Du har en kronisk sjukdom och skulle kunna bli botad genom transplantation. Vilken är Din inställning till att ta emot organ i en sådan situation? 7. Vilken är Din inställning till att organ tillvaratas vid en anhörigs dödsfall? (Vi förutsätter att Du inte känner till Din anhöriges egen vilja angående organdonation).</p>
<p>I detta avsnitt följer frågor som gäller Din inställning till transplantation med organ från djur 8. Har Du läst om eller på annat sätt fått närmare information om transplantation av organ från djur till människa tidigare?</p>
<p>Tänk Dig in i att Du är njursjuk. För att överleva måste Du rena blodet via en s.k. dialysapparat. Detta innebär att Du tre gånger i veckan året om får dialysbehandling. Varje behandling tar ca 5 timmar.</p>
<p>En annan behandlingsform är transplantation med organ från människor. Ett problem är emellertid bristen på organ.</p>
<p>Vi utgår från att det vore möjligt att transplantera njurar från djur. Ännu råder en osäkerhet vad gäller risk att överföra virus vid transplantation från djur till människa. Intensiv forskning pågår för att komma tillrätta med detta problem.</p>
<h2>Ovanstående beskrivning gäller frågorna 9-13.</h2>
<p>9. Vilken är Din inställning till att få dialysbehandling resten av livet? 10. Vilken är Din inställning till att stå på väntelista för transplantation med en njure från en avliden människa och vänta i ovisshet om när transplantationen blir av? Väntetiden blir troligen 2 år. resultat och smittrisker  som vid transplantation med njure från människa? Operationen kan planeras och genomföras inom tre månader. 13. Vilket av alternativen i frågorna 9-11 skulle Du föredra?</p>
<p>Tänk Dig in i situationen att Du istället för att vara njursjuk har en allvarlig hjärtåkomma, som endast kan botas med hjärttransplantation. Det finns ingen livsuppehållande behandling motsvarande dialys för njursjuka. Ett problem är emellertid bristen på organ för transplantation från människa.</p>
<p>Vi utgår från att det vore möjligt att transplantera hjärtan från djur. Ännu råder en osäkerhet vad gäller risk att överföra virus vid transplantation från djur till människa. Intensiv forskning pågår för att komma tillrätta med detta problem.</p>
<h2>Ovanstående beskrivning gäller frågorna 14-18.</h2>
<p>14. Vilken är Din inställning till att stå på väntelista för transplantation med ett hjärta från en avliden människa? Risken finns att Du dör i väntan på transplantation, eftersom man inte vet hur lång väntetiden blir. 15. Vilken är Din inställning till att få ett hjärta från ett djur, med samma resultat och smittrisker  som vid transplantation med ett hjärta från människa? Operationen kan planeras och genomföras inom tre månader. 17. Vilket av alternativen i frågorna 14-15 skulle Du föredra? 18. Tänk Dig in i den situation som beskrivs i rutan ovanför fråga 14, med ett undantag: Något organ från människa är inte tillgängligt.  Den enda behandling som finns att få är transplantation med ett hjärta från ett djur. Vilket av nedanstående alternativ skulle Du då föredra? Kryssa bara i ett alternativ!</p>
<p>Få ett hjärta från ett djur och att vet att operationen kan genomföras inom tre månader</p>
<p>I detta avsnitt följer frågor som gäller Din inställning till transplantation med vävnad och celler från djur 19. Diabetes, dvs sockersjuka beror på bristfällig insulinproduktion. Vid den svåra formen av diabetes måste man tillföra kroppen insulin i spruta flera gånger dagligen. En vanlig komplikation vid diabetes är skada på blodkärlen. Detta kan leda till symtom från ögonen, njurarna, nervsystemet, hjärtat och benen. Forskning pågår med syfte att kunna bota/lindra sjukdomen genom att spruta in insulinproducerande celler från djur. Om Du hade diabetes och kunde bli botad med celler från djur, vilken är Din inställning till en sådan åtgärd? 20. Parkinsons sjukdom beror på att vissa hjärnceller blir sjuka. Sjukdomen yttrar sig i långsamma rörelser, gångsvårigheter, stelhet, darrningar i händerna och stel mimik. Forskning pågår med syfte att kunna bota/lindra sjukdomen genom att spruta in hjärnceller från djur till patientens hjärna. Om Du vore sjuk i Parkinsons sjukdom och kunde bli förbättrad med celler från djur, vilken är Din inställning till en sådan åtgärd? 21. Sedan länge har man använt hjärtklaffar från gris för att ersätta sjuka hjärtklaffar hos människor. Om Du vore hjärtsjuk, och kunde bli botad med hjärtklaff från ett djur, vilken är Din inställning till en sådan åtgärd? 22. Idag har vi inte tillräcklig kunskap gällande transplantation av organ, vävnad och celler från djur till människa. För närvarande bedrivs forskning inom området. Syftet med denna forskning är att övervinna de medicinska svårigheter, som är förknippade med transplantationer från djur till människa. Svårigheterna gäller t.ex. avstötning (transplantatet förlorar sin funktion) och risken att överföra smitta från djur till människa. Vilken är Din inställning till fortsatt forskning inom detta område?</p>
<p>Om Du vill kommentera frågorna är Du välkommen att göra det här! Fortsätt vid behov på baksidan</p>
<h2>Kommitténs undersökning: Enkät till njur- sjuka Undersökning om inställning till transplantation med organ från människor och från djur</h2>
<p>Frågorna är uppdelade i olika avsnitt. Frågorna besvaras genom att Du kryssar i rutan för det alternativ, som Du tycker passar bäst för Dig. OBS! Endast en ruta ska kryssas i på varje fråga! 1. Kön 2. Ålder</p>
<p>Hur gammal är Du? ....................... år 3. Vilken av nedanstående utbildningar motsvarar bäst Din högsta utbildning?</p>
<h2>I detta avsnitt följer frågor som gäller Din situation som njursjuk i väntan på njurtransplantation.</h2>
<p>4. Vilken behandling har Du för Din njursjukdom? 5. Vilken är Din inställning till Din nuvarande behandling? 6. Hur länge har Du väntat på transplantation? ............. månader</p>
<p>I detta avsnitt följer frågor, som gäller Din inställning till donation av organ för transplantation från människa, t.ex. hjärta eller njurar 7. Vi utgår från att det vore möjligt att använda något av Dina organ för transplantation efter Din död. Vilken är Din inställning till att donera Dina organ i en sådan situation? 8. Vilken är Din inställning till att organ tillvaratas vid en anhörigs dödsfall? (Vi förutsätter att Du inte känner till Din anhöriges egen vilja angående organdonation) .</p>
<p>I detta avsnitt följer frågor som gäller Din inställning till transplantation med organ från djur 9. Har Du läst om eller på annat sätt fått närmare information om transplantation av organ från djur till människa tidigare?</p>
<p>Vi utgår från att det vore möjligt att transplantera njurar från djur. Ännu råder en osäkerhet vad gäller risk att överföra virus vid transplantation från djur till människa. Intensiv forskning pågår för att komma tillrätta med detta problem.</p>
<h2>Ovanstående beskrivning gäller frågorna 10-14.</h2>
<p>10. Vilken är Din inställning till att få dialysbehandling resten av livet? 12. Vilken är Din inställning till att få en njure från ett djur med samma resultat och smittrisker  som vid transplantation med njure från människa? Operationen kan planeras och genomföras inom tre månader. 13. Vilken är Din inställning till att få en njure från ett djur, med större osäkerhet gällande resultat och smittrisker  jämfört med njure från människa? Operationen kan planeras och genomföras inom tre månader. 14. Vilket av alternativen i frågorna 10-12 skulle Du föredra?</p>
<p>Tänk Dig in i situationen att Du istället för att vara njursjuk har en allvarlig hjärtåkomma, som endast kan botas med hjärttransplantation. Det finns ingen livsuppehållande behandling motsvarande dialys för njursjuka. Ett problem är emellertid bristen på organ för transplantation från människa.</p>
<p>Vi utgår från att det vore möjligt att transplantera hjärtan från djur. Ännu råder en osäkerhet vad gäller risk att överföra virus vid transplantation från djur till människa. Intensiv forskning pågår för att komma tillrätta med detta problem.</p>
<h2>Ovanstående beskrivning gäller frågorna 15-19.</h2>
<p>15. Vilken är Din inställning till att stå på väntelista för transplantation med ett hjärta från en avliden människa? Risken finns att Du dör i väntan på transplantation, eftersom man inte vet hur lång väntetiden blir. 16. Vilken är Din inställning till att få ett hjärta från ett djur, med samma resultat och smittrisker  som vid transplantation med ett hjärta från människa? Operationen kan planeras och genomföras inom tre månader. 17. Vilken är Din inställning till att få ett hjärta från ett djur, med större osäkerhet om resultat och smittrisker  jämfört med hjärta från människa? Operationen kan planeras och genomföras inom tre månader. 18. Vilket av alternativen i frågorna 15-16 skulle Du föredra? 19. Tänk Dig in i den situation som beskrivs i rutan ovanför fråga 15, med ett undantag: Något organ från människa är inte tillgängligt.</p>
<p>Den enda behandling som finns att få är transplantation med ett hjärta från ett djur. Vilket av nedanstående alternativ skulle Du då föredra? Kryssa bara i ett alternativ!</p>
<p>Få ett hjärta från ett djur och att vet att operationen kan genomföras inom tre månader</p>
<p>I detta avsnitt följer frågor som gäller Din inställning till transplantation med vävnad och celler från djur 20. Diabetes, dvs sockersjuka beror på bristfällig insulinproduktion. Vid den svåra formen av diabetes måste man tillföra kroppen insulin i spruta flera gånger dagligen. En vanlig komplikation vid diabetes är skada på blodkärlen. Detta kan leda till symtom från ögonen, njurarna, nervsystemet, hjärtat och benen. Forskning pågår med syfte att kunna bota/lindra sjukdomen genom att spruta in insulinproducerande celler från djur. Om Du hade diabetes och kunde bli botad med celler från djur, vilken är Din inställning till en sådan åtgärd? 21. Parkinsons sjukdom beror på att vissa hjärnceller blir sjuka. Sjukdomen yttrar sig i långsamma rörelser, gångsvårigheter, stelhet, darrningar i händerna och stel mimik. Forskning pågår med syfte att kunna bota/lindra sjukdomen genom att spruta in hjärnceller från djur till patientens hjärna. Om Du vore sjuk i Parkinsons sjukdom och kunde bli förbättrad med celler från djur, vilken är Din inställning till en sådan åtgärd? 22. Sedan länge har man använt hjärtklaffar från gris för att ersätta sjuka hjärtklaffar hos människor. Om Du vore hjärtsjuk, och kunde bli botad med hjärtklaff från ett djur, vilken är Din inställning till en sådan åtgärd? 23. Idag har vi inte tillräcklig kunskap gällande transplantation av organ, vävnad och celler från djur till människa. För närvarande bedrivs forskning inom området. Syftet med denna forskning är att övervinna de medicinska svårigheter, som är förknippade med transplantationer från djur till människa. Svårigheterna gäller t.ex. avstötning (transplantatet förlorar sin funktion) och risken att överföra smitta från djur till människa. Vilken är Din inställning till fortsatt forskning inom detta område?</p>
<p>Om Du vill kommentera frågorna är Du välkommen att göra det här! Fortsätt vid behov på baksidan</p>
<h2>Kommitténs undersökning: Informations- brev till allmänheten Undersökning om inställning till transplantation</h2>
<p>Malmö 1998-04-20</p>
<p>Denna enkät skickas ut till ett antal slumpmässigt utvalda personer i Sverige. Enkäten tar upp frågor, som handlar om transplantation med organ från människor och från djur  . Deltagandet är helt frivilligt och enkäten besvaras helt anonymt . Din adress har vi fått från befolkningsregistret.</p>
<p>Regeringen har tillsatt en kommitté som ska bedöma bl.a. etiska aspekter av transplantationer från djur till människa. Denna undersökning är ett led i detta arbete. Syftet är att kartlägga inställningen hos befolkningen till transplantation med organ, vävnad och celler från djur. Inställningen till denna typ av transplantationer är ett viktigt underlag för de beslut, som ska fattas om den fortsatta verksamheten. Härvid är Din hjälp viktig!</p>
<p>Många väntar idag på transplantation av livsviktiga organ. Eftersom det råder brist på organ för transplantation händer det att man väntar förgäves och dör av sin sjukdom. För att hjälpa fler patienter, diskuterar man i många länder att genomföra transplantation med organ från djur. För närvarande bedrivs forskning inom området. Syftet med denna forskning är att övervinna de medicinska svårigheter, som är förknippade med transplantationer från djur till människa. Svårigheterna gäller t.ex. avstötning (transplantatet förlorar sin funktion) och risken att överföra smitta från djur till människa. I framtiden är det teoretiskt tänkbart att man transplanterar t.ex. en njursjuk patient med en njure från en gris eller en patient med Parkinsons sjukdom med celler från gris.</p>
<p>För att resultatet av denna enkätundersökning ska bli tillförlitligt, är det angeläget att så många som möjligt besvarar enkäten. Därför är vi mycket tacksamma, om Du vill medverka. Men det är naturligtvis helt frivilligt. Ditt svar kan inte identifieras på något sätt, eftersom enkäten fylls i utan att namn anges. Vi har ej heller något kodningssystem. Om gensvaret blir dåligt, skickas en påminnelse ut. Eftersom ifyllandet är anonymt, får även Du som svarat en påminnelse. Du kan bortse från den, om Du redan har skickat in enkäten.</p>
<p>Om Du inte vill besvara frågorna, är vi tacksamma, om Du ändå skickar tillbaks enkäten i bifogat kuvert. Om Du p.g.a. språksvårigheter inte kan besvara enkäten, vore det också bra, om Du skickar tillbaks den och anger att Du inte förstår språket. If you are unable to fill out the questionnaire due to language problems, please send back the questionnaire and tell us that the reason is that you can not understand Swedish.</p>
<p>Du som har frågor är välkommen att ringa Marie Omnell Persson på Departementens utredningsavdelning i Malmö 04035 58 51, dagtid säkrast mellan klockan 10.00-12.00.</p>
<p>Svaren skickas i det bifogade kuvertet, som är frankerat. Vi är tacksamma för Ditt svar inom 2 veckor .</p>
<h2>Kommitténs undersökning: Informations- brev till njursjuka Undersökning om inställning till transplantation Malmö 1998-04-20</h2>
<p>Denna enkät skickas ut till dem som väntar på njurtransplantation i Sverige. Enkäten tar upp frågor, som handlar om transplantation med organ från människor och från djur  . Deltagandet är helt frivilligt och enkäten besvaras helt anonymt . Dina personuppgifter har vi fått från den transplantationsenhet, som Du tillhör.</p>
<p>Regeringen har tillsatt en kommitté som ska bedöma bl.a. etiska aspekter av transplantationer från djur till människa. Denna undersökning är ett led i detta arbete. Syftet är att kartlägga inställningen hos befolkningen till transplantation med organ, vävnad och celler från djur. Inställningen till denna typ av transplantationer är ett viktigt underlag för de beslut, som ska fattas om den fortsatta verksamheten. Eftersom Du har en speciell erfarenhet som njursjuk är Din hjälp viktig!</p>
<p>Som Du vet, väntar många idag på transplantation av livsviktiga organ. Eftersom det råder brist på organ för transplantation händer det att man väntar förgäves och dör av sin sjukdom. För att hjälpa fler patienter, diskuterar man i många länder att genomföra transplantation med organ från djur. För närvarande bedrivs forskning inom området. Syftet med denna forskning är att övervinna de medicinska svårigheter, som är förknippade med transplantationer från djur till människa. Svårigheterna gäller t.ex. avstötning (transplantatet förlorar sin funktion) och risken att överföra smitta från djur till människa. I framtiden är det teoretiskt tänkbart att man transplanterar t.ex. en njursjuk patient med en njure från en gris eller en patient med Parkinsons sjukdom med celler från gris.</p>
<p>För att resultatet av denna enkätundersökning ska bli tillförlitligt, är det angeläget att så många som möjligt besvarar enkäten. Därför är vi mycket tacksamma, om Du vill medverka. Men det är naturligtvis helt frivilligt. Ditt svar kan inte identifieras på något sätt, eftersom enkäten fylls i utan att namn anges. Vi har ej heller något kodningssystem. Om gensvaret blir dåligt, skickas en påminnelse ut. Eftersom ifyllandet är anonymt, får även Du som svarat en påminnelse. Du kan bortse från den, om Du redan har skickat in enkäten.</p>
<p>Om Du inte vill besvara frågorna, är vi tacksamma, om Du ändå skickar tillbaks enkäten i bifogat kuvert. Om Du p.g.a. språksvårigheter inte kan besvara enkäten, vore det också bra, om Du skickar tillbaks den och anger att Du inte förstår språket. If you are unable to fill out the questionnaire due to language problems, please send back the questionnaire and tell us that the reason is that you can not understand Swedish.</p>
<p>Du som har frågor är välkommen att ringa Marie Omnell Persson på Departementens utredningsavdelning i Malmö 04035 58 51, dagtid säkrast mellan klockan 10.00-12.00.</p>
<p>Svaren skickas i det bifogade kuvertet, som är frankerat. Vi är tacksamma för Ditt svar inom 2 veckor .</p>
<h2>Kommitténs undersökning: Påminnelsebrev till allmänheten Påminnelse angående Undersökning om inställning till transplantation</h2>
<p>Malmö 1998-05-28</p>
<p>För några veckor sedan skickade vi ut en enkät med frågor gällande transplantation med organ från människor och från djur  . Enkäten skickades till ett antal slumpmässigt utvalda personer i Sverige. Alla har inte svarat. Därför skickar vi ett påminnelsebrev. Eftersom enkäten besvarades anonymt , måste vi skicka påminnelse till alla. Om Du redan skickat in Din enkät, kan Du bortse från denna påminnelse. Du ska alltså inte skicka in enkäten en gång till  .</p>
<p>Deltagandet är helt frivilligt  . Men för att resultatet av denna undersökning ska bli tillförlitligt, är det angeläget att så många som möjligt besvarar enkäten. Därför är vi mycket tacksamma, om Du vill medverka. Ditt svar kan inte identifieras på något sätt, eftersom enkäten fylls i utan att namn anges. Vi har ej heller något kodningssystem.</p>
<p>Regeringen har tillsatt en kommitté som ska bedöma bl.a. etiska aspekter av transplantationer från djur till människa. Denna undersökning är ett led i detta arbete. Syftet är att kartlägga inställningen hos befolkningen till transplantation med organ, vävnad och celler från djur. Inställningen till denna typ av transplantationer är ett viktigt underlag för de beslut, som ska fattas om den fortsatta verksamheten. Härvid är Din hjälp viktig!</p>
<p>Observera , vi vänder oss nu endast till Dig, som tidigare inte skickat in enkäten. Du, som redan har svarat, kan kasta denna påminnelse.</p>
<p>Om Du har frågor, är Du välkommen att ringa Marie Omnell Persson på Departementens utredningsavdelning i Malmö 040 - 35 58 51, dagtid säkrast mellan klockan 10.00-12.00.</p>
<p>Svaren skickas i det bifogade portofria  kuvertet. Vi är tacksamma för Ditt svar inom 1 vecka .</p>
<h2>Kommitténs undersökning: Påminnelsebrev till njursjuka Påminnelse angående Undersökning om inställning till transplantation</h2>
<p>Malmö 1998-05-28</p>
<p>För några veckor sedan skickade vi ut en enkät med frågor gällande transplantation med organ från människor och från djur  . Enkäten skickades till dem, som väntar på njurtransplantation i Sverige. Alla har inte svarat. Därför skickar vi ett påminnelsebrev. Eftersom enkäten besvarades anonymt , måste vi skicka påminnelse till alla. Om Du redan skickat in Din enkät, kan Du bortse från denna påminnelse. Du ska alltså inte skicka in enkäten en gång till  .</p>
<p>Deltagandet är helt frivilligt  . Men för att resultatet av denna enkätundersökning ska bli tillförlitligt, är det angeläget att så många som möjligt besvarar enkäten. Därför är vi mycket tacksamma, om Du vill medverka. Ditt svar kan inte identifieras på något sätt, eftersom enkäten fylls i utan att namn anges. Vi har ej heller något kodningssystem.</p>
<p>Regeringen har tillsatt en kommitté som ska bedöma bl.a. etiska aspekter av transplantationer från djur till människa. Denna undersökning är ett led i detta arbete. Syftet är att kartlägga inställningen hos befolkningen till transplantation med organ, vävnad och celler från djur. Inställningen till denna typ av transplantationer är ett viktigt underlag för de beslut, som ska fattas om den fortsatta verksamheten. Eftersom Du har en speciell erfarenhet som njursjuk är Din hjälp viktig!</p>
<p>Observera , vi vänder oss nu endast till Dig, som tidigare inte skickat in enkäten. Du, som redan har svarat, kan kasta denna påminnelse.</p>
<p>Om Du har frågor, är Du välkommen att ringa Marie Omnell Persson på Departementens utredningsavdelning i Malmö 040 35 58 51, dagtid säkrast mellan klockan 10.00-12.00.</p>
<p>Svaren skickas i det bifogade portofria  kuvertet. Vi är tacksamma för Ditt svar inom 1 vecka .</p>
<h2>Kommitténs undersökning: Tabeller</h2>
<p>p-värdet beräknat med Mann-Whitney test</p>
<p>p-värdet beräknat med test</p>
<p>p-värdet beräknat med test</p>
<p>p-värdet beräknat med Mann-Whitney test</p>
<p>Rikets "folk- och grundskola" har slagits samman och jämförs med enkätens "folk-, grund- och realskola" (låg utbildning), rikets "gymnasial utbildning <=2 år och gymnasial utbildning 3 år" jämförs med enkätens "gymnasieskola eller motsvarande" (mellan), rikets "eftergymnasial <3 år, dito >=3 år samt forskarutbildning" jämförs med enkätens "högskola, universitet" (hög). Beräkningen är gjord inom utbildningsgruppen som helhet och inte inom res- pektive åldersgrupp. Uppgift saknas för två procent gällande riket.</p>
<p>p-värdet beräknat med Mann-Whitney test</p>
