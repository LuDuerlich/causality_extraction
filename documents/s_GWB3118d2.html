<h1>Sammanfattning av initiativ som inletts under 2006–2008</h1>
<h2></h2>
<p>För att utveckla förvaltningen i önskad riktning har regeringen tagit en rad initiativ. Här nedan nämns några.</p>
<p>Projekt för utveckling av horisontell styrning och styrning av tvärsektoriella områden</p>
<p>Projektet, som pågår inom Regeringskansliet, innebär ett utvecklingsarbete i syfte att hitta nya styrformer som utgår från ett helhetstänkande där flera myndigheter kan verka tillsammans för att uppnå gemensamma mål.</p>
<p>Lokalförsörjning</p>
<p>Regeringen aviserade även att den har för avsikt att stärka kostnadskontrollen över statens lokalförsörjning. Bland annat ska statens kostnader för lokaler följas upp bättre. Vidare har Ekonomistyrningsverket fått ansvar för att lämna visst stöd till de statliga myndigheterna i lokalförsörjningsfrågor.</p>
<p>Administrativ effektivisering</p>
<p>Regeringen anser att det är viktigt att få till stånd en administrativ effektivisering inom statsförvaltningen. Administrativ samverkan för små och medelstora myndigheter är här ett viktigt utvecklingsområde. Regeringen följer det arbete som Ekonomistyrningsverket har inlett med att utveckla nyckeltal för tjänster inom det ekonomi- och personaladministrativa området.</p>
<p>Ökad effektivitet och tillgänglighet genom e-förvaltning</p>
<p>I budgetpropositionen för år 2008 säger regeringen vidare att den i sitt arbete med att öka förvaltningens samlade produktivitet har inriktat sig på förvaltningens interna arbetsprocesser. Verva har fått regeringens uppdrag att samordna arbetet med automatisering av ärendehantering vilket förväntas leda till besparingar när myndigheterna automatiserat sina ärendeprocesser med stora effektivitetsvinster som följd. För att skapa förutsättningar för en fortsatt utveckling av e-förvaltning och en effektiv informationshantering ingår även i uppdraget att förenkla tillgången till viss information ur statliga register och databaser samt att följa upp arbetet med att utveckla e-förvaltningen.</p>
<p>Regeringen förstärker år 2009 sin prioritering av e-förvaltningsfrågorna genom att skapa en operativ e-delegation inriktad på att genomföra regeringens handlingsplan för e-förvaltning. I budgetpropositionen för år 2009 skriver regeringen att den behöver ett förstärkt stabsstöd som ger underlag för myndighetsövergripande beslut och operativt stöd. E-delegationen ska stödja både regeringens som myndigheternas utvecklingsarbete och öka samspelet mellan regeringen, myndigheterna, kommunerna, landstingen och näringslivet. Utgångspunkten är att utvecklingen av elektronisk förvaltning ska göra det enklare för medborgare och företag att utöva sina rättigheter och fullgöra sina skyldigheter samt ta del av förvaltningens service.</p>
<p>I e-delegationens uppgifter ska bl.a. ingå att följa upp och samordna myndigheternas IT-baserade utvecklingsprojekt så att målet om enkelhet för medborgare och företagare uppnås, att fortlöpande föreslå hur nya frågor om ansvars- och uppgiftsfördelning bör hanteras, att prioritera projekt inom e-förvaltning, att samordna IT-standardiseringen inom staten, samt att säkerställa att kalkylerade besparingar realiseras. Normeringsarbetet inom e-förvaltning knyts till förverkligandet av regeringens e-handlingsplan och blir ett ansvar direkt för regeringen. Normering är ett starkt instrument för att realisera effektivisering av företagens verksamhet. Elektroniska tjänster är också ett viktigt instrument för regelförenkling. Tjänsterna kan bidra till effektivisering hos såväl offentliga myndigheter som hos företagen. Utgångspunkten för staten blir därför att uppmuntra företag att använda elektronisk kommunikation och elektroniska tjänster för att öka tillgängligheten till viktig samhällsservice och stärkt tillväxt och utveckling i hela landet.</p>
<p>Regeringen har även beslutat att elektronisk fakturahantering ska införas i statsförvaltningen. Ekonomistyrningsverket har fått regeringens uppdrag att leda och samordna införandet som enligt verkets beräkningar innebär besparingar för staten på närmare 4 miljarder kronor på fem år.</p>
<p>Verva har redovisat ett uppdrag att arbeta för en ökad användning av offentlig elektronisk handel. Enligt Verva kan en ökad offentlig e-handel leda till betydande administrativa besparingar för myndigheter. Besparingar kan också nås genom att införa en inköpsstrategi som i sin tur leder till lägre inköpspriser och bättre ramavtalstrohet. Avsikten är även att bygga upp inköpsstödet på ett sätt som underlättar för små och medelstora företag att medverka i e-handel.</p>
<p>Effektivare administration</p>
<p>Regeringen konstaterade i 2007 års budgetproposition att en alltför stor del av driftskostnaderna för de statliga myndigheterna går till administrativt stöd och lokaler. Regeringen anser att det är positivt att utvecklingen mot stora sammanhållna myndigheter inom statsförvaltningen bl.a. har lett till en administrativ effektivisering. I dessa myndigheter finns ett sammanhållet ekonomiansvar för en stor administrativ volym kombinerat med ett krav att utifrån ett samlat verksamhetsansvar effektivisera verksamheten. Dessa förutsättningar har, enligt regeringen, visat sig vara tillräckliga för att effektivare administrativa lösningar i form av interna servicecenter kunnat införas. När inte dessa förutsättningar finns går dock utvecklingen långsamt och regeringen avser därför att återkomma i frågan.</p>
<p>Genom att tillhandahålla administrativa tjänster, kapitalförvaltning och försäkringar till aktörer inom den statliga sektorn har Kammarkollegiet bidragit till ett mer effektivt resursutnyttjande för staten som helhet. Enligt regeringen är det för en liten myndighet med 20–30 anställda cirka 500 000 kronor billigare per år att anlita Kammarkollegiet för den ekonomiadministrativa servicen än att driva den i egen regi.</p>
<p>Översyn av den statliga inköpssamordningen</p>
<p>I juni 2008 gav regeringen Statskontoret i uppdrag att göra en översyn av den statliga inköpssamordningen och analysera behovet av verksamheten. Om Statskontoret finner att det finns ett fortsatt behov av verksamheten ska översynen bl.a. omfatta hur inköpssamordningen ska organiseras och styras, vilka uppgifter den ska ha och hur den bör bedrivas och effektiviseras. I uppdraget ingår även att utreda behov och konsekvenser av att införa bestämmelser om inköpscentraler. Den senare frågan ska redovisas i slutet av oktober 2008, en samlad rapportering av hela uppdraget görs i början av juni 2009.</p>
<p>I uppdraget ingår bl.a. att beräkna och redovisa vilka process- och prisbesparingar som gjorden under år 2007 med anledning av de statliga ramavtalen. Statskontoret ska lämna förslag på hur den statliga inköpssamordningen, särskilt de ramavtalsupphandlande myndigheterna bör utveckla sina metoder för att beakta små och medelstora företags medverkan i upphandlingarna.</p>
<p>Bland skälen för regeringens beslut att ge Statskontoret uppdraget säger regeringen att den anser att inköpssamverkan kan medföra besparingar, bättre upphandlingar och regelefterlevnad samt ökad konkurrensutsättning.</p>
<p>Stöd till myndigheternas upphandling</p>
<p>I budgetpropositionen för år 2009 säger regeringen att det bör inrättas ett praktiskt nationellt upphandlingsstöd som kan underlätta arbetet för upphandlande myndigheter och enheter att ta fram, åtminstone i vissa delar, enhetliga förfrågningsunderlag och ge vägledning om hur upphandlingsprocessen kan genomföras. Tanken är att det även ska underlätta arbetet för leverantörerna när de ska lämna anbud. Enligt regeringen minskar ett sådant stöd också sannolikheten för att myndigheterna genomför olagliga direktupphandlingar.</p>
<p>Regeringen föreslår att ett praktiskt nationellt upphandlingsstöd inrättas på Kammarkollegiet och att det utformas i samverkan med upphandlande myndigheter, enheter och leverantörer. Stödet kan komma att samordnas med regeringens satsningar på en vägledning för upphandling av hälso- och sjukvårdstjänster.</p>
<p>Kammarkollegiet kommer även att få uppgiften att ansvara för arbetet med att öka användningen av elektronisk upphandling bör intensifieras och som ett led i detta kommer en e-upphandlingsplattform att utvecklas.</p>
<p>För att stärka arbetet med att utarbeta upphandlingsstöd för upphandlande myndigheter och en e-upphandlingsplattform ökas Kammarkollegiets anslag med 22 miljoner kronor.</p>
<p>Ytterligare förslag till åtgärder i syfte att effektivisera den offentliga upphandlingen avser satsningar för att öka informationen om upphandlingslagstiftningen och förstärka forskningen om offentlig upphandling. Vidare överväger regeringen att förenkla de nationella reglerna för upphandlingar som inte är direktivstyrda. I den pågående översynen av rättsmedlen vid offentlig upphandling övervägs dessutom att öka tillsynsmyndighetens, dvs. Konkurrensverkets, befogenheter genom exempelvis talerätt i upphandlingsmål. Myndigheten får i det sammanhanget nya anslag för att förstärka tillsynsverksamheten.</p>
<h2>5 Exempel på förslag till effektiviseringar</h2>
<p>Under senare år har stabsmyndigheterna och utredningar lämnat förslag till effektiviseringar av statliga verksamhet. Här nedan lämnas några exempel.</p>
<h2>Förvaltningskommitténs förslag om små myndigheter</h2>
<p>Förvaltningskommittén föreslog i sitt delbetänkande att regeringen ska vidta åtgärder för att minska framför allt de små myndigheternas administrativa börda genom att anpassa olika administrativa regler till de behov och förutsättningar som gäller för respektive verksamhet. Ledstjärnan ska vara att bara sådana krav som motiveras av rättssäkerhet och effektivitet eller bidrar till att underlätta regeringens styrning av verksamheterna ska ställas. Utgångspunkten bör, enligt kommittén, vara Ekonomistyrningsverkets förslag till förenkling och verksamhetsanpassning av regler.</p>
<p>Förvaltningskommittén föreslog även att regeringen ska uppdra åt Kammarkollegiet att utveckla de administrativa tjänster som myndigheten erbjuder de små myndigheterna. Utgångspunkten bör vara myndigheternas behov av och efterfrågan på olika tjänster och former av service. Ett uttalat syfte är att minska de små myndigheternas administrativa kostnader.</p>
<p>Kommittén föreslog vidare att regeringen också i framtiden utnyttjar systemet med värdmyndigheter när det är lämplig och prövar möjligheten att inrätta ett eller flera s.k. myndighetshotell. Där kan små myndigheter få tillgång till lokaler samt olika typer av administrativa tjänster och annan service på ett kostnadseffektivt sätt.</p>
<p>Förvaltningskommitténs förslag har remissbehandlats och remissinstanserna har generellt sett varit positivt inställda till kommitténs förslag.</p>
<h2>Stabsutredningen om dagens administrativa stöd, m.m.</h2>
<p>Några viktiga saker att observera när regeringen beslutar att genomföra effektiviseringar är enligt Stabsutredningen att:</p>
<p>• det behövs ett aktivt koncernövergripande initiativ från regeringens sida för att en förändring ska komma till stånd,</p>
<p>• det kommer att krävas mer av standardiserade lösningar för att uppnå bättre samordnade och därigenom mer kostnadseffektiva lösningar samt</p>
<p>• regeringen behöver ha ett bra och kompetent stabsstöd för att genomföra sina förvaltningspolitiska ambitioner på detta område.</p>
<p>Stabsutredningen bedömde att det knappast är möjligt att i en alltför snabb takt förändra de mindre myndigheternas administrativa samordning. En diskussion bör föras utifrån ett samlat perspektiv på statsförvaltningen. Åtgärder som inte innefattar, eller i vart fall på allvar beaktar, de stora myndigheterna blir definitionsmässigt marginella, såväl ur ett effektiviseringssom medborgarperspektiv.</p>
<p>Stabsutredningen om upphandlingsverksamheten i staten</p>
<p>Stabsutredningen pekade på att frågor om upphandling och inköpssamordning är en viktig förvaltningspolitisk fråga där det torde finnas stora möjligheter till en samlat bättre resurshushållning inom staten. Upphandlingsfrågorna bör, enligt Stabsutredningen, ses över i en samlad analys. Sannolikt kan staten spara betydande belopp genom en bättre organiserad inköpsverksamhet.</p>
<h2>Förslag till gemensamma lösningar för effektivare administration</h2>
<p>Ett stort antal indikationer i omvärlden tyder, enligt Ekonomistyrningsverket, på att det finns en betydande möjligheter till effektivisering i att koncentrera administrativ verksamhet. Det gäller både i näringslivet och i offentlig verksamhet. Under de senaste åren har initiativ tagits i den riktningen både inom statsförvaltningarna i våra grannländer och inom några av våra egna största myndigheter.</p>
<p>Bedömningar som har gjorts inom ramen för Ekonomistyrningsverkets arbete med produktivitet och effektivisering pekar också på att administrationen i staten är ett av de områden som bedöms ha stora möjligheter till effektivisering. Enligt Ekonomistyrningsverket har en utveckling mot en mer koncentrerad administrativ hantering den största potentialen i jämförelse mellan andra tänkbara effektiviseringsinitiativ inom det administrativa området.</p>
<p>När det gäller gemensamma lösningar för effektivare administration bedömer Ekonomistyrningsverket att det finns betydande effektiviseringspotentialer i en mer koncentrerad och myndighetsövergripande hantering av volymtjänster inom det ekonomi- och personaladministrativa området. Dessa besparingspotentialer kan ge både finansiella besparingar och underlätta framtida kompetensförsörjning. De potentialer som förutsätter samverkan över myndighetsgränser har endast utnyttjas marginellt på grund av olika hinder eller bristande incitament. Det är nödvändigt att upprätthålla god kvalitet i verksamheten även under förändringsprocessen vilket talar för en stegvis ansats. För att nå framgång med en flerårig myndighetsövergripande utvecklingsprocess krävs ett tydligt och uthålligt inriktningsbeslut från regeringen, en resurs utanför Regeringskansliet som kan stödja och samordna samt en balans mellan förändringstryck och frivillighet.</p>
<p>Ekonomistyrningsverket har därför föreslagit att Kammarkollegiet får i uppdrag att på lämpligt sätt och i samråd med Ekonomistyrningsverket utveckla en service som är inriktad på effektiv hantering av volymtransaktioner. De myndigheter som har etablerat interna servicecenter ges i uppdrag att i samråd med Ekonomistyrningsverket erbjuda service också till andra lämpliga myndigheter. Ett nytt servicecenter skapas för någon lämplig myndighetsgrupp med stöd av Ekonomistyrningsverket. Regeringen överväger att i särskild ordning pröva om det finns betydande effektiviseringspotentialer inom andra delar av det administrativa stödet.</p>
<p>Löneadministration – bedömd besparingspotential</p>
<p>I hela statsförvaltningen – exklusive de stora myndigheterna som redan har inrättat interna servicecenter – arbetar drygt 600 löneadministratörer och drygt 3 000 ekonomiassistenter och redovisningsekonomer i myndigheter som i allt väsentligt sköter sin ekonomi- och lönehantering själva. Om hälften av redovisningsekonomerna bedöms ha sådana arbetsuppgifter att de bör tas med kan den personalgrupp som huvudsakligen arbetar med volymuppgifter inom ekonomi- och personaladministration utanför olika servicecenterlösningar bedömas uppgå till drygt 3 000 anställda.</p>
<p>Med denna relativt försiktigt beräknade bas motsvarar den erfarenhetsmässiga besparingsmöjligheten på 25–35 procent ett minskat personalbehov på 750–1 050 anställda. Inklusive overhead- och lokalkostnader motsvarar detta en årlig besparing på 650–900 miljoner kronor om möjligheten kan utnyttjas fullt ut. Skulle besparingspotentialen motsvara den som har uppnåtts inom de stora myndigheter som har inrättat interna servicecenter, dvs. i storleksordningen 50 procent, så uppgår det minskade personalbehovet till omkring 1 500 anställda eller en årlig besparing i storleksordningen 1,25 miljarder kronor.</p>
<p>Andra besparingsområden</p>
<p>Ytterligare effektiviseringsmöjligheter finns också inom IT-stödet och inom det ekonomi- och personaladministrativa området. De stora basvolymerna inom EA- och PAområdet – löpande bokföring, fakturahantering, standardiserade ekonomisammanställningar och lönehantering – ingår i stort sett alltid när administrativa servicecenter skapas.</p>
<p>Ett principiellt annat utvidgningsområde är att med ett ändamålsenligt systemstöd ge service avseende bland annat e-inköp, resehantering och rekrytering.</p>
<p>Det finns områden där en koncentration av hanteringen kanske skulle innebära ännu större potentialer än inom EA- och PAområdet. Ett sådan exempel är IT-drift. När varje myndighet sköter sin IT-drift i egen regi innebär det både höga kostnader och sårbarhet. Enligt Ekonomistyrningsverket anser olika myndighetsföreträdare att en mer koncentrerad IT-drift skulle kunna skapas och att det behövs en bedömning av vilka effektiviseringspotentialer detta skulle innebära.</p>
<p>Det finns även flera områden som kräver specialistkompetens och där mer av gemensamma lösningar skulle kunna bidra till både lägre kostnader och högre kvalitet. Skälet är att många myndigheter har svårt att rekrytera och behålla specialister med spetskompetens. Kostnaderna kan bli höga, arbetsbelastningen och därmed utnyttjandet av specialisten kan variera ganska mycket och det kan vara svårt att över tiden upprätthålla ett varierande och utvecklande arbetsinnehåll. Mer av resurssamverkan inom områden som kräver specialistkompetens som behövs inom de flesta myndigheter men som mindre och många medelstora myndigheter inte kan utnyttja fullt ut menade många skulle kunna bidra till att både sänka kostnader och öka kvaliteten. Exempel på sådana områden är upphandlingsstöd, extern och intern information och kommunikation samt juridik.</p>
<p>Ökar möjligheterna för bättre kvalitet</p>
<p>I ett servicecenter som hanterar större volymer skapas förutsättningar som ökar möjligheterna att höja kvaliteten. Rutinerna kan standardiseras vilket underlättar utförandet, uppföljningen och kvalitetssäkringen. Kompetens som i den lokala lösningen kan behöva vara bred och generell kan i viss mån ersättas med mer specialiserad med högre kunskapsnivå och erfarenhet inom respektive område. I en kvalitetssäkrad hantering behöver färre arbetsmoment göras om, vilket bidrar till en hög kostnadseffektivitet.</p>
<p>Koncentrerade lösningar är också en fråga om strategisk kompetensförsörjning</p>
<p>Möjligheten till en betydande minskning av personalbehovet är inte betydelsefull enbart för att den ger en väsentlig finansiell besparing, som kan utnyttjas föra att exempelvis minska verksamhetskostnaderna, stärka kärnverksamheten eller öka möjligheterna till analys och utveckling inom det administrativa stödet. Potentialen har också betydelse ett i både statligt och samhälleligt kompetensförsörjningsperspektiv.</p>
<p>Enligt Långtidsutredningen 2003/04 innebär den demografiska utvecklingen att hälften av statens anställda kommer att sluta, under den kommande 20-årsperioden, antingen av åldersskäl eller för att arbeta i privat sektor. Samtidigt kommer den offentliga sektorns åtagande inom kärnverksamheten att öka på grund av ett ökat behov av vård och omsorg till följd av en åldrande befolkning. Slutsatsen är att staten behöver åstadkomma mer med mindre resurser, främst färre anställda. Det gäller inte minst personal med den utbildningsnivå som här är aktuell, dvs. gymnasial utbildning eventuellt med viss påbyggnad men utan fullgjord högskoleexamen.</p>
<p>Enligt uppgifterna från Arbetsgivarverket är omkring 75 procent löneadministratörerna i staten, exklusive försvaret, över 46 år och mer än 40 procent är äldre än 56 år. Mer än 60 procent av ekonomiassistenterna och redovisningsekonomerna är över 46 år och nästan 35 procent är äldre än 56 år. I ett läge med stora förestående pensionsavgångar i den berörda personalkategorin bör det finnas goda förutsättningar för att under de närmaste åren även i praktiken ta till vara de rationaliseringsmöjligheter som uppenbart finns i en mer koncentrerad hantering av den ekonomi- och löneadministrationen.</p>
<p>Vilka system har myndigheterna valt för EA- och PA-administration?</p>
<p>Enligt uppgift från Ekonomistyrningsverket har majoriteten av myndigheterna har nyttjat Ekonomistyrningsverkets ramavtal för sina systemanskaffningar för ekonomi- och personaladministration. En bedömning är att:</p>
<p>• 60 myndigheter använder Agresso som ekonomi- och personalsystem</p>
<p>• Ytterligare 150 myndigheter använder Agresso som ekonomisystem</p>
<p>• 150 använder Palasso som personalsystem</p>
<h2>6 Exempel på servicecenter Stora myndigheter har interna servicecenter</h2>
<p>Ett antal stora myndigheter exempelvis Skatteverket, Försäkringskassan, Vägverket och Försvarsmakten har inrättat interna servicecenter. Dessa myndigheter siktar mot eller har redan uppnått i storleksordningen en halvering av resursbehovet för de tjänster som har lagts i servicecenter.</p>
<p>Genom interna servicecenter vid ett antal stora myndigheter samt Kammarkollegiets administrativa service hanteras redan en betydande del av ekonomi- och löneadministrationen i statsförvaltningen i någon form av koncentrerad lösning.</p>
<p>Uppskattningsvis berörs i dag omkring 100 000 av statsförvaltningens drygt 240 000 anställda av någon form av någon form av servicecenterlösning för vissa administrativa processer som redan existerar eller är under etablering.</p>
<h2>Administrativ myndighetssamverkan – länsstyrelserna inför gemensam IT-enhet . . .</h2>
<p>Under år 2008 bildas en gemensam IT-enhet för Sveriges 21 länsstyrelser. Formellt uppstår enheten den 1 januari 2009, men till dess ska en gemensam IT-chef vara på plats och den geografiskt spridda organisationen vara klar. Länsrådsgruppen har utsett Länsstyrelsen i Västra Götalands län till värd för enheten och det är där IT-chefen och en kärna av enhetens personal kommer att finnas. All ITpersonal ska tillhöra IT-enheten, men i varje länsstyrelse kommer det fortsatt att finnas lokal IT-service.</p>
<p>IT-enheten ska ge IT-stöd till alla länsstyrelser, men ha sin hemvist hos en värdlänsstyrelse, som också är arbetsgivare. Enhetens grunduppdrag är att tillhandahålla samtliga länsstyrelser IT-stöd i form av drift, användarstöd och teknisk förvaltning av gemensamma, beslutade IT-system. Den ska ha ansvar för specifika utvecklingsuppdrag. Målet är att dessa funktioner ska utföras med minst bibehållen kvalitet och till lägre kostnader än i dag.</p>
<p>Länsstyrelserna ska gemensamt styra IT-enhetens verksamhet. På övergripande nivå kommer det att finnas skriftliga överenskommelser för var och en av länsstyrelserna. IT-verksamheten kommer att styras av en årlig verksamhetsplan, budget och uppföljning, med länsrådsmötet som fastställande instans. En särskild styrgrupp kommer bland annat ha beställarrollen, bereda större frågor, lämna beställningar och följa upp IT-verksamheten. Värdlänsstyrelsen ska ansvara för IT-verksamheten och rapportera till styrgruppen; den ska ha behövligt mandat och förfoga över IT-enhetens resurser. IT-enheten rapporterar till värdlänsstyrelsens ledning.</p>
<h2>. . .och gemensam löne- och ekonomiadministration</h2>
<p>Länsråden fattade år 2005 beslut om en utvecklingsplattform för det ekonomiadministrativa området. I regleringsbrevet för år 2007 ställdes bland annat krav på att en gemensam redovisningsplan i ett gemensamt redovisningssystem skall vara i drift den 1 januari 2009 för samtliga länsstyrelser.</p>
<p>Uppdraget bygger på att vi de 21 länsstyrelser i princip bedriver samma verksamhet och därför har stora möjligheter och vinster med att samverka. Genom en samverkan kan den ekonomiadministrativa verksamheten effektiviseras. Dessutom är många länsstyrelser små och har svårt att själva bedriva större utvecklingsarbete, men tillsammans har de betydande resurser. Inom EA-uppdraget finns bland annat delprojekt för gemensam redovisningsplan, elektronisk fakturahantering, samordnad löneadministration och ledningsinformation. EA-uppdraget ska bidra till länsstyrelsernas utveckling och ta till vara samordningsvinster. Samordnade rutiner, rapporter, tekniska lösningar och liknande tas fram, som ska tillgodoser behovet av ekonomisk information för en rad intressenter: regeringen, länsledningarna, chefer och medarbetare.</p>
<p>Ett av de områden som har valts är alltså samordnad löneadministration. Ett projekt pågår i syfte att skapa och genomföra en nationell modell för länsstyrelsernas löneadministration. Den bygger på egenrapportering och självservice och utgår ifrån den modell som har arbetats fram av länsstyrelserna i sydlänen (Kronobergs, Jönköpings, Kalmar, Blekinge, Skåne och Hallands län).</p>
<p>Länsrådsmötet beslutade år 2008 om en gemensam löneadministration baserad i Växjö vid Länsstyrelsen i Kronobergs län som ska vara helt genomförd under 2009. Redan under 2006–07 fördes löneadministrationen för fem sydlänsstyrelser över dit. Projektet syftar till att skapa en effektiv och billigare lönehantering med god service till länsstyrelserna, grundat på beräkningar i en nationell förstudie:</p>
<p>• Stordriftsfördelar uppstår när volymerna blir tillräckligt stora.</p>
<p>• Driftskostnaderna blir lägre när löneadministrationen koncentreras till ett kontor.</p>
<p>• Kompetensen är lättare att utveckla och underhålla med en samordnad löneadministration. En koncentration av kompetens kan leda till större utrymme för arbete med kvalitetsfrågor.</p>
<p>• Sårbarheten minskar då arbetet kan fördelas på flera vid frånvaro.</p>
<h2>7 Utmaningsrätt – ett exempel på effektivisering i kommuner</h2>
<p>Syftet med den kommunala utmaningsrätten är att pröva verksamheter som bedrivs av kommunen, såväl kostnadssom kvalitetsmässigt. Enligt beskrivningen av den kommunala utmaningsrätten som metod är den största vinsten att anställda och företag kan bidra till att det uppstår helt nya och bättre sätt att utföra kommunal verksamhet på.</p>
<p>I dag har 15 kommuner antingen infört, eller håller på att införa utmaningsrätt. Utmaningsrätten har utformats något olika i de kommuner som har infört den, men huvudprincipen är densamma. Den som vill driva en verksamhet åt kommunen på entreprenad har rätt att utmana den kommunala verksamheten. Det kan även finnas möjlighet att rikta ett önskemål till kommunen om att en del av kommunens verksamhet ska säljas. Utmaningen innebär att någon lämnar ett önskemål om att en del av den kommunala verksamheten ska upphandlas eller säljas.</p>
<p>Utmaningsrätten måste marknadsföras</p>
<p>För att utmaningsrätten ska få någon verklig betydelse krävs att kommunen aktivt marknadsför möjligheten, både internt inom kommunorganisationen och externt till utomstående parter. Utmaningsrätten är en del av ett helt paket med möjligheter som finns för att öka mångfalden och förbättra den kommunala verksamheten.</p>
<p>Vilka verksamheter kan utmanas?</p>
<p>Vilka delar av kommunens verksamhet som går att utmana skiljer sig från kommun till kommun, det är alltså upp till respektive kommun att välja vilka delar som omfattas. Samtliga kommuner som infört utmaningsrätt har bestämt att myndighetsutövning, strategiska ledningsfunktioner och vad som enligt lag eller förordning måste utföras av kommunen med egen personal inte kan utmanas.</p>
<p>Tillvägagångssätt</p>
<p>Verksamheten som är tänkt att utmanas måste vara definierbar och kunna avgränsas från den övriga verksamheten. En utmaning ska riktas till den nämnd som i dag driver den verksamheten som är tänkt att utmanas. Själva utmaningen behöver inte vara lång, men bör innehålla uppgifter om:</p>
<p>• om hela eller delar av verksamheten utmanas,</p>
<p>• en beskrivning som visar att utmanaren är en trovärdig potentiell anbudsgivare på verksamheten, och</p>
<p>• en uttryckt vilja från utmanaren att själv driva den aktuella verksamheten.</p>
<p>Ärendets gång</p>
<p>När en utmaning kommer in till kommunen ska den berörda nämnden besluta om utmaningen godkänns eller inte. Hur en nämnd tar ställning till utmaningen bestäms av de lagar, inriktningsmål med mera som styr den verksamhet som utmanas. Om nämnden beslutar att utmaningen får avslag så ska det beslutet motiveras. Godkänns utmaningen kommer ett upphandlingsförfarande att genomföras. I upphandlingen blir den som ställde den ursprungliga utmaningen blir en av parterna. Det finns alltså ingenting som säger att den som tog initiativet till utmaningen även får uppdraget att driva verksamheten.</p>
<h2>8 Servicecenterlösningar i några andra länder</h2>
<p>Gemensamt för utvecklingen inom statsförvaltningarna i både Sverige, Danmark, Norge och Finland är att initiativ till servicecenterlösningar har tagits från en nivå som antingen har haft ett samlat ekonomi- och verksamhetsansvar för en relativt stor underliggande volym – verksledningar vid stora myndigheter i Sverige och ministerieledningar i Danmark – eller organ med ett klart mandat att driva utveckling för bättre kvalitet och minskade kostnader inom det administrativa området.</p>
<p>Inom statsförvaltningarna i Danmark, Finland och Norge har servicecenter skapats för myndighetsgemensam administrativ hantering.</p>
<p>Den finska statsförvaltningen</p>
<p>I Finland finns ett utvecklingsprogram som har inrättats av Statskontoret för att förbättra produktiviteten inom ekonomi- och personaladministrationen inom den finländska statsförvaltningen. Programmet har en ambition att öka arbetstillfredsställelsen hos personalen.</p>
<p>Bakgrunden till programmet är en splittrad verksamhet där ministerier och myndigheter använder egna system, arbetssätt och resurser på ett sätt som inte är effektivt för statsförvaltningen som helhet. Målsättningen är att skapa enhetlig och effektiv verksamhet genom att använda genom gemensamma metoder, praxis och mallar. En viktig del av helhetslösningen är serviceenheter som tillhandahåller ekonomi- och personaladministrativa tjänster.</p>
<p>Programmet har en överordnad styrgrupp med medlemmar från olika departement. Styrgruppen ansvarar bl.a. för programmets strategiska inriktning, kommunikation till intressenter och godkännande av de i programmet ingående projekten. Programmet är indelat i initiativområden för personaladministration, ekonomiadministration, administration av IT-lösningar samt servicecenterverksamhet. Varje initiativområde består i sin tur av ett antal projekt.</p>
<p>Inom initiativområdena ekonomi- och personaladministration är målsättningen att förenkla och samordna processer, arbetssätt och informationsinnehåll. Servicecenterinitiativet är inriktat på att defi- (2007b). niera en gemensam hantering som kan tillämpas för hela administrationen.</p>
<p>I Finland räknar man med att av de totalt 7 500 årsarbetare som arbetar med administration genom tillkomsten av servicecenter ska reduceras till cirka 5 000 varav 1 000 ska finnas i servicecenterorganisationen. Man arbetar också med att minska antalet servicecenter från fem (5) till ett (1) för att därefter eventuellt överväga en konkurrensutsättning.</p>
<p>Den danska statsförvaltningen</p>
<p>I Danmark har varje departement utarbetat en effektiviseringsstrategi för sitt verksamhetsområde. Effektiviseringsstrategierna är utformade kring ”politikker” och insatsområden. ”Politikker” handlar om hur olika aktiviteter kan främja och säkerställa effektivitet och kvalitet i lösningen av uppgiften. Insatsområdena beskriver vilka områden som har speciellt fokus under en given period, det kan t.ex. avse en organisatorisk enhet eller en viss uppgift. Effektiviseringsstrategierna är ett redskap i departementets koncernstyrning. De ska presenteras på departementens webbsidor för att sprida goda exempel och få till stånd ett erfarenhetsutbyte mellan departementen.</p>
<p>Ett antal departement har under de senaste åren valt att organisera de administrativa funktionerna i centra som betjänar såväl departement som institutioner inom departementets område. Motiven för att etablera dessa har varit effektivisering, kvalitets- och kompetensutveckling samt flexibilitet och driftssäkerhet. Genom det kund-leverantörsförhållande som uppstår kommer resonemang om kostnader och kvalitet till stånd på ett annat sätt än tidigare.</p>
<p>Ministerierna har olika sätt att organisera administrativa centrum. Vissa centrum utgör självständiga serviceenheter, andra är underordnade ett departement eller en myndighet. Det är också en skillnad i vilka områden man valt att samarbeta kring. Vanligaste samarbetsområde är IT där åtta av 13 ministerier har gemensam ITfunktion och fyra överväger eller är på gång med att etablera gemensam funktion. Övriga områden som är föremål för samarbete är ekonomi, lön/personal och inköp. Hittills har administrativa centrum etablerats på frivillig basis men regeringen håller för närvarande på med en översyn av den framtida strategin med ambitionen att effektivisering ska ske genom obligatorium.</p>
<p>I Danmark har ytterligare ett centralt initiativ tagits. En studie gjord av konsultföretaget Accenture visade på stora skillnader mellan verksamheter som inte hade stöd av servicecenter och sådana som hade det, men också mellan de olika servicecenter som flera ministerier har byggt upp. Ett ministerieövergripande grepp bedömdes behövas. Efter politiskt initiativ togs inom Finansministeriet.</p>
<p>Frågan behandlades i regeringens ”oekonomiutvalg” (ekonomiska kommitté) som önskade en grundligare beskrivning av ett sådant ”business case” och ett förslag till genomförandeplan. Oekonomistyrelsen hade några dagar före vårt besök i juni i år fått i uppdrag att medverka i detta arbete genom bland annat processanalyser och förslag till hur en struktur för en ministerieövergripande servicecenterlösning skulle kunna se ut. Avsikten är att ett förslag till lösning, med implementeringsplan och bedömda kostnader och effekter ska vara framme i oktober år 2007. För medverkan i arbetet avsatte Oekonomistyrelsen på några dagar i samråd med Finansdepartementet två högre chefer samt 15 heltidsarbetskrafter. Därutöver har man upphandlat McKinsey som stöd i arbetet.</p>
<p>Utvecklingen i Danmark tyder på att ministeriegränser kan utgöra likartade hinder för att nå en effektiv stordrift i servicecenterlösningarna som myndighetsgränserna i Sverige.</p>
<p>Den norska statsförvaltningen</p>
<p>I Norge tillhandahåller Center för statlig ekonomistyrning via sina serviceenheter tjänster för budgetering, redovisning och lön till ca hälften av myndigheterna. Kunderna betjänas från centrets olika regionkontor och från centralenheten.</p>
<p>De olika regionkontoren erbjuder sina tjänster till specifika kundgrupper beroende på departementstillhörighet. Uppdelningen på olika departementsområden görs för att serviceenheterna skall bli specialister på olika sektorer och på det sättet kunna bidra till verksamheternas arbete med att förbättra sina ekonomifunktioner och sin ekonomistyrning.</p>
<p>Center för statlig ekonomistyrning är ett expertorgan för verksamhets- och ekonomistyrning underställt finansdepartementet. Centret har som uppgift att verka för effektiv resursanvändning i staten genom kompetensutveckling, rådgivning, utveckling av metoder och verktyg samt genom att ge statliga verksamheter tillgång till systemlösningar och ekonomitjänster.</p>
<h2>Referenser</h2>
<h2>SOU och Ds</h2>
<p>SOU 2007:96. Avgifter.</p>
<p>SOU 2008:22. Ett stabsstöd i tiden.</p>
<p>Ds 1988:34. Hur stor blev tvåprocentaren? Erfarenheter från en besparingsteknik.</p>
<h2>Övrigt tryck</h2>
<p>Ekonomistyrningsverket. 2006a. Frysningen 2005 – begränsningar av myndigheternas anslagssparande och anslagskredit. Rapport 2006:3.</p>
<p>Ekonomistyrningsverket. 2006b. Verksamhetsanpassning av vissa regler. Rapport 2006:30.</p>
<p>Ekonomistyrningsverket. 2007a. Gemensamma lösningar för effektivare administration. Rapport till regeringen. Bedömningar, förslag och bakgrund. Rapport 2007:33.</p>
<p>Ekonomistyrningsverket. 2007b. Förstudie om ramavtal och administrativ effektivisering. Dnr 53-724/2007.</p>
<p>Ekonomistyrningsverket. 2008. Tydligare styrning av avgiftsbelagd uppdragsverksamhet. Rapport 2008:23.</p>
<p>Riksrevisionsverket. 1999b. Myndigheters agerande i ett besparingsskede – den interna organisationen. Rapport 1999:35.</p>
<p>Verket för förvaltningsutveckling. 2007. Ökad användning av offentlig elektronisk handel. Rapport 2007:4.</p>
<h2>Statens offentliga utredningar 2008</h2>
<p>Kronologisk förteckning – vad betyder mest?</p>
<p>En analys av produktivitetsutvecklingen med hjälp av tillväxtbokföring. Fi. – lokalisering – handläggningsregler. M. – förslag om förändringar i samtjänstlagen. Fi. + Engelsk översättning. Ku. – ett förstärkt straffrättsligt skydd + bilaga. Ju.</p>
<p>En översikt av bedömningsmetoder i Sverige och andra länder. S. – organisation och finansiering. M. – nya sändningsmöjligheter. Ku. – för bättre service till medborgarna. Fi. – en översyn av aktivitetsersättningen. + Lättläst + Daisy. S. + Bilagedel A – Enkätundersökningar. + Bilagedel B – Språkrapporter m.m. Ju.</p>
<p>Vad har gjorts? Vad behöver göras? S.</p>
<p>Systematisk förteckning</p>
<h2>Justitiedepartementet</h2>
<p>Skyddet för den personliga integriteten. Bedömningar och förslag. [3]</p>
<p>Fastighetsmäklaren och konsumenten. [6] Förtursförklaring i domstol. [16] Patentskydd för biotekniska uppfinningar. [20]</p>
<p>Avskaffande av revisionsplikten för små företag. [32]</p>
<p>Framtidens polisutbildning. [39] Människohandel och barnäktenskap – ett förstärkt straffrättsligt skydd+ bilaga. [41] Normgivningsmakten.</p>
<p>Expertgruppsrapport XI. [42]</p>
<p>Tre rapporter till Grundlagsutredningen. [43] Frågor om hyra och bostadsrätt. [47] Aktiekapital i privata aktiebolag. [49] Krisberedskapen i grundlagen.</p>
<p>Översyn och internationell utblick. Expertgruppsrapport. [61]</p>
<p>Förstärkt skydd för företagshemligheter. [63] Sekretess och offentliga biträden i utlänningsärenden. [65] Enklare redovisning. [67]</p>
<p>Uppföljning av kriminalvårdens effektiviseringsarbete. [71]</p>
<p>Ägande och förvaltning av hyreshus. [75] Revisorers skadeståndsansvar. [79] Stalkning – ett allvarligt brott. [81] Vägen tillbaka för överskuldsatta. [82] Straff i proportion till brottets allvar. [85] Åklagarväsendets brottsbekämpning.</p>
<p>Elektroniskt kungörande av författningar. [88] Partsinsyn och ny teknik i domstol, m.m. [93] Tillval i hyresrätt. [94]</p>
<p>Nya ersättningsbestämmelser i expropriationslagen, m.m. [99]</p>
<p>Ökat förtroende för domstolarna. Strategier och förslag. + Bilagedel A – Enkätundersökningar.</p>
<p>Barn som misstänks för brott. [111] Försörjningskrav vid anhöriginvandring. [114] Finansmakten. Rapport från en referensgrupp. [115]</p>
<h2>Utrikesdepartementet</h2>
<p>Immunitet för stater och deras egendom. [2] Konsulär katastrofinsats. [23]</p>
<p>Svensk export och internationalisering. Utveckling, utmaningar, företagsklimat och främjande. [90]</p>
<h2>Försvarsdepartementet</h2>
<p>Skyddet för samhällsviktig verksamhet. [50] Kustbevakningens rättsliga befogenheter. [55] En svensk veteranpolitik, del 2.</p>
<p>Ansvaret för personalen före, under och efter internationella militära insatser. [91]</p>
<p>Totalförsvarsplikten i framtiden. [98] Ny inriktning av frivillig beredskapsverksamhet. [101]</p>
<h2>Socialdepartementet</h2>
<p>Omreglering av apoteksmarknaden. [4] 21+1 2. En ny myndighet för tillsyn och effektivitetsgranskning av socialförsäkringen. [10].</p>
<p>LOV att välja – Lag Om Valfrihetssystem. [15] Evidensbaserad praktik inom socialtjänsten – till nytta för brukaren. [18] Apoteksdatalagen. [28]</p>
<p>Detaljhandel med vissa receptfria läkemedel. [33]</p>
<p>Handel med läkemedel för djur. [46] Värdigt liv i äldreomsorgen. [51] Arbetsförmåga?</p>
<p>En översikt av bedömningsmetoder i Sverige och andra länder. [66]</p>
<p>Möjlighet att leva som andra. Ny lag om stöd och service för vissa personer med funktionsnedsättning. + Bilagor + Lättläst + Daisy. [77]</p>
<p>Eftersök av trafikskadat vilt. En kostnad för trafikförsäkringen. [78]</p>
<p>Brist på brådska – en översyn av aktivitetsersättningen. + Lättläst + Daisy. [102]</p>
<p>Bo bra hela livet. + Del B: Bilagor [113] Patientsäkerhet.</p>
<p>Vad har gjorts? Vad behöver göras? [117]</p>
<h2>Finansdepartementet</h2>
<p>Finansiella sektorn bär frukt.</p>
<p>Analys av finansiella sektorn ur ett svenskt perspektiv. [12]</p>
<p>Timmar, kapital och teknologi – vad betyder mest?</p>
<p>En analys av produktivitetsutvecklingen med hjälp av tillväxtbokföring. [14]</p>
<p>Permanent förändring. Globalisering, strukturomvandling och sysselsättningsdynamik. [21]</p>
<p>Ett stabsstöd i tiden. [22] Lättare att samverka – förslag om förändringar i samtjänstlagen. [34]</p>
<p>Svenska Spels nätpoker. En utvärdering. [36] EU, allmännyttan och hyrorna. + Bilagor. [38]</p>
<p>Skattelättnader för hushållstjänster. [57] Personnummer och samordningsnummer. [60] Välja fritt och välja rätt. Drivkrafter för rationella utbildningsval. [69]</p>
<p>Rätt och riktigt. Åtgärder mot felaktiga utbetalningar från välfärdssystemen. [74]</p>
<p>F-skatt åt flera. [76] Beskattningstidpunkten för näringsverksamhet. [80] Styr samverkan – för bättre service till medborgarna. [97] Bidragsspärr. [100]</p>
<p>Långtidsutredningen 2008. Huvudbetänkande. [105]</p>
<p>Etiken, miljön och pensionerna. [107] Sveriges ekonomi. Scenarier på lång sikt. [108] Styra och ställa – förslag till en effektivare statsförvaltning. + Bilagor. [118]</p>
<h2>Utbildningsdepartementet</h2>
<p>Världsklass! Åtgärdsplan för den kliniska forskningen. [7]</p>
<p>Bidrag på lika villkor. [8]</p>
<p>Frihet för studenter – om hur kår- och nationsobligatoriet kan avskaffas. [11]</p>
<p>Frivux – valfrihet i vuxenutbildningen. [17] Framtidsvägen – en reformerad gymnasieskola + Bilagedel. [27] Yrkeshögskolan. För yrkeskunnande i förändring. [29] Forskningsfinansiering – kvalitet och relevans.[30]</p>
<p>Legitimation och skärpta behörighetsregler. [52]</p>
<p>Självständiga lärosäten. [104] En hållbar lärarutbildning. [109]</p>
<p>Yrkeskunnande – en likvärdig sökväg till lärarutbildningen mot yrkesämnen. [112]</p>
<h2>Jordbruksdepartementet</h2>
<p>Mångfald som möjlighet. Åtgärder för ökad integration på landsbygden. [56]</p>
<p>Hur ska skogspolitiken genomföras på Gotland. [103]</p>
<h2>Miljödepartementet</h2>
<p>Att slutförvara långlivat farligt avfall i undermarksdeponi i berg. [19]</p>
<p>Svensk klimatpolitik. [24]</p>
<p>Miljödomstolarna – domkretsar – lokalisering – handläggningsregler. [31]</p>
<p>En utvecklad havsmiljöförvaltning. [48] Myndighet för miljön</p>
<p>Slutförvaring av kärnavfall. Kärnavfallsrådets yttrande över SKB:s Fud-program 2007. [70]</p>
<p>Kemikalietillsyn – organisation och finansiering. [73] Prövning av vindkraft. [86]</p>
<h2>Näringsdepartementet</h2>
<p>Barlastvattenkonventionen – om Sveriges anslutning. [1]</p>
<p>Transportinspektionen. En myndighet för all trafik. + Bilagor. [9]</p>
<p>Bättre kontakt via nätet – om anslutning av förnybar elproduktion.</p>
<p>Ett energieffektivare Sverige + Bilaga. [25] Bredband till hela landet. [40] Transportinspektionen. Ansvarslag för vägtrafiken m.m. [44]</p>
<p>Styra rätt! Förslag om Sjöfartsverkets organisation. [53]</p>
<p>Effektivare signaler. [72]</p>
<p>Alkolås för rattfyllerister och körkortsprov i privat regi. [84]</p>
<p>Trygghetssystemen för företagare. [89] Konkurrens på spåret. [92]</p>
<p>Vägen till ett energieffektivare Sverige. [110]</p>
<h2>Integrations- och jämställdhetsdepartementet</h2>
<p>Könsdiskriminerande reklam.</p>
<p>Kränkande utformning av kommersiella meddelanden. [5]</p>
<p>Rapporter från en mr-verkstad. [45] Egenansvar – med professionellt stöd. [58]</p>
<h2>Kulturdepartementet</h2>
<p>Värna språken – förslag till språklag. [26] Digital-TV-övergången. + Engelsk översättning.[35] Föreningsfostran och tävlingsfostran.</p>
<p>En utvärdering av statens stöd till idrotten. [59]</p>
<p>Kontinuitet och förändring. + Lättläst + Daisy. [64]</p>
<p>Kommersiell radio – nya sändningsmöjligheter. [96] En ny radio- och TV-lag. [116]</p>
<h2>Arbetsmarknadsdepartementet</h2>
<p>Obligatorisk arbetslöshetsförsäkring. [54] Avgifter inom arbetslöshetsförsäkringen. [83] Enklare semesterregler. [95]</p>
