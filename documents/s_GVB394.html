<h1>Sammanfattning</h1>
<h2></h2>
<p>• Initiativrätten är en av de egenskaper vid folkomröstningsinstitutet som flest länder har reglerat. En grundläggande skiljelinje går mellan institutionella initiativ och medborgarinitiativ. I det förra fallet kan representativa politiskt institutioner</p>
<p>– parlament, regering eller statsöverhuvud – föreslå eller fatta beslut om folkomröstning. Vid ett medborgarinitiativ kan medborgarna initiera folkomröstning. Vid ett agendainitiativ kan medborgarna föreslå en lagstiftningsåtgärd till parlamentet utan krav på att frågan ska hänskjutas till folkomröstning</p>
<p>• Institutionella initiativ dominerar i Europa: i 18 av de 32 staterna finns det generella bestämmelser om att de representativa politiska institutionerna initierar folkomröstning. Även i de stater som saknar generell reglering av folkomröstningar är praxis att de nationella parlamenten besluter om att hålla folkomröstning, undantaget är Tyskland där nationella folkomröstningar är förbjudna enligt konstitutionen.</p>
<p>• I sju av de 24 staterna fattar statsöverhuvudet beslut om folkomröstning på förslag av parlamentet: Irland, Polen, Portugal, Rumänien, Slovakien Spanien och Turkiet.</p>
<p>• En parlamentarisk minoritet kan i vissa fall initiera folkomröstning i Danmark, Slovenien, Spanien och Sverige. I dessa fyra fall har de parlamentariska minoritetsinitiativen en beslutskontrollerande funktion eftersom de är begränsade till att initiera folkomröstning om färdigt beredda förslag till vanlig lag (Danmark) eller förändring i grundlag (Slovenien, Spanien och Sverige).</p>
<p>• I en dryg tredjedel av staterna (14) är initiativrätten delad mellan olika politiska institutioner dvs. flera politiska institutioner kan oberoende av varandra initiera folkomröstning.</p>
<p>• I 14 av de kartlagda staterna förekommer medborgarinitiativ: i en majoritet av dessa fall kan medborgarna ta initiativ till folkomröstning. I tre av staterna, Nederländerna, Spanien och Österrike, finns enbart agendainitiativ.</p>
<p>• En viktig skiljelinje går mellan direkta och indirekta initiativ. Ett direkt initiativ innebär att medborgarna genom folkinitiativ de facto fattar beslut om folkomröstning. Fem stater har direkta initiativ: Italien, Litauen, Slovakien, Ukraina och Ungern. Indirekta initiativ, som innebär att parlamentet kan intervenera i processen är vanligare.</p>
<p>Ann-Cathrine Jungar</p>
<h2>5.4 Påbud eller förbud att folkomrösta?</h2>
<p>I debatten om folkomröstningar förekommer ofta diskussioner om när det är lämpligt eller olämpligt att låta medborgarna direkt fatta eller påverka politiska beslut genom folkomröstning. Folkomröstningar framhålls ibland som brutala politiska beslutsinstrument vilka skapar eller fördjupa konflikter. Valet i en folkomröstning står i regel mellan två mot varandra uteslutande alternativ och därmed utses en klar vinnare och förlorare. Ett argument mot folkomröstningar är att sannolikheten att minoriteters rättigheter kränks är större då frågor av stor vikt för vissa grupper avgörs genom folkomröstningar där möjligheter till deliberation och kompromisser saknas. En motsatt ståndpunkt är att folkomröstningar erbjuder resursstarka grupper möjligheter att genomtrumfa egenintressen. En annan tanke är att folkomröstningar främjar en konservativ politik och att radikala förändringar är svåra att genomföra vid folkomröstningar. TPF FPT  De empiriska beläggen är inte entydiga för dessa hypoteser. Det finns tillfällen då man genom folkomröstningar kunnat driva igenom en radikalare politik än vad som varit fallet via de representativa kanalerna, till exempel om kvinnlig rösträtt och skilsmässa. Men det finns även exempel på det motsatta, till exempel så satte väljarna tummen ned för samkönade äktenskap i ett antal amerikanska delstater medan de politiskt valda representanterna var mer positiva. Kontextuella faktorer spelar stor roll för folkomröstningsinstitutets effekter på det övergripande politiska beslutsfattandet. Den schweiziska erfarenheten pekar på att ett generöst folkomröstningsinstitut och ett frekvent utnyttjande har konsensusskapande effekter. Breda samförståndslösningar motverkar radikala politiska lösningar eftersom hänsyn då måste tas till potentiella blockerande minoritetsgrupper. TPF FPT</p>
<p>En annan ståndpunkt för att folkomröstningar ska användas begränsat och med urskiljning är att om vissa beslut fattas direkt av folket så bakbinds de valda representanternas möjligheter att driva en sammanhållen och konsekvent politik. Om medborgarna fattar beslut om skatter och offentliga finanser så sätter de ramarna för den politik, som de representativa kanalerna kan utforma. Det vill säga, de representativa kanalerna kan tvingas utforma politik under</p>
<p>Houndmills, Macmillan, s. 135–137. Se även Immergut Ellen, 1992, Health Politics: Interests and Institutions in Western Europe, Cambridge, Cambridge University Press för ett mer teoretiskt grundat argument om vetogruppers betydelse för det politiska beslutsfattandet.</p>
