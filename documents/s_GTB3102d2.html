<h1>Sammanfattning</h1>
<h2></h2>
<p>Sammanfattningsvis kan vi dra försiktigt ljusa slutsatser av utvärderingen. Vid de skolor i försöksverksamheten som deltagit i vår studie är fler elever ”målmedvetna”. Om eleverna i försöksverksamheten generellt har större kännedom om målen för verksamheten, om kursplaner och betygskriterier, bör det egna ansvarstagandet – makten – kunna öka så småningom.</p>
<p>Fortfarande står en stor del av eleverna utanför en god förståelse av verksamhetens mål. Lärarna behöver olika slag av stöd för att kunna utveckla elevernas målmedvetande.</p>
<p>Vi har sett att elever önskar sig tätare mera utförlig information om hur det går. Men om eleverna ska kunna ta över mera av ansvaret för sina studier behöver de också komma till klarhet om målen.</p>
<p>Referenser</p>
<p>Datainsamling har skett via två enkätundersökningar till en panel bestående av lärare och elever i sex skolor, hösten 2002 då eleverna gick i åk 8, våren 2004 när samma elever gick i åk 9. Den fullständiga rapporten Elever, Mål och Makt – två bilder  (35 s.) kan rekvireras från Timplanedelegationen.</p>
<p>Ds 1999:1,  Utan timplan – med oförändrat uppdrag</p>
<p>Ds 2001:48,  Samverkande styrning. Om läroplanerna som styrinstrument</p>
<p>Ds 2003:46  Om elev- och föräldrainflytande .</p>
<p>Hadenius, K. (2003)  Utan timplan, ur lärares och elevers synvinklar. Resultat från tre enkätundersökningar om arbete med mål, delaktighet m.m. Uppsala Universitet, Institutionen för lärarutbildning.</p>
<p>Hadenius, K. (2005)  Steg mot målstyrning: Lärares arbete i grundskola utan timplan. Uppsala Universitet, Institutionen för lärarutbildning.</p>
<p>SOU 1992:94, Skola för bildning,  Läroplanskommitténs slutbetänkande</p>
<p>SOU 1997:121,  Skolfrågor - Om skola i en ny tid. Skolkommitténs slutbetänkande</p>
<p>SOU 2002:121,  Skollag för kvalitet och likvärdighet . Betänkande av 1999 års skollagskommitté.</p>
<p>SOU 2004:116,  Skolans ledningsstruktur, Om styrning och ledning i skolan. Betänkande av Utredningen om skolans ledningsstruktur.</p>
<p>Tid för lärande. Nationella kvalitetsgranskningar 2001–2002, Skolverket, 2001, Dnr  75–2001:113.</p>
<p>Vedung, Evert (1998)  Utvärdering i politik och förvaltning , Lund, Studentlitteratur, 2 uppl.</p>
<p>Tidigare rapporter i projektet ”Arbete med mål, beslutsfattande och utvärdering i skolor med försök utan timplan</p>
<p>Hadenius, Karin med assistens av Anna Granlund (2003) ”Utan timplan – ur lärares och elevers synvinklar. Resultat från tre enkätundersökningar om arbete med mål, delaktighet m.m. Hösten 2002”.</p>
<p>Rapp,  Per-Olov  (2003)  ”Att leda grundskola utan nationell timplan. En jämförande studie av rektors pedagogiska ledarskap och ledning i högstadieskolor utan och med nationellt fastslagen timplan”.</p>
<p>Hadenius, Karin (2005)  ”steg mot målstyrning. Lärares arbete i grundskola utan timplan”.</p>
<p>Examensarbeten vid Institutionen för lärarutbildning, Uppsala Universitet;</p>
<p>Elfström, Håkan,  Hur fungerar föräldrainflytandet i grundskola utan timplan?</p>
<p>Lundgren  Ann-Caroline,   Lärares användning av måldokumenten.</p>
<p>Maijonen, Thomas & Wiik – Albo, Paolo, Hur matematiklärare arbetar med styrdokument i sitt dagliga arbete.</p>
<p>Sahlman, Kristina & Hedlund, Fredrik, Lärares användning av styrdokumenten, främst kursplanen i matematik i grundskolan och gymnasieskolan.</p>
<h2>Självreglering lönar sig – till en viss del</h2>
<p>Institutionen för pedagogik och didaktik vid Göteborgs universitet</p>
<p>Timplaneförsöket har lyft fram arbetssätt och idéer, som sedan en tid funnits på förändringsrepertoaren i många grundskolor. De handlar till stor del om förändringar i socialisationen inom skolan, alltså hur elever förs in i vanor och förhållningssätt som anses önskvärda i skolarbetet och i samhället. En viktig del handlar om självreglering. Det är en från engelskan översatt term, som blivit vanlig, och med den menar man något mera specifikt än den självständighet och samarbetsförmåga, som skolan sedan länge haft som mål att främja. Elever skall kunna styra sitt eget arbete genom att formulera mål för sig och utvärdera sitt arbete med hjälp av målkriterier. Med lärarens hjälp skall eleven tränas i de nödvändiga färdigheterna och förhållningssätten. I timplaneförsöket såg man ofta på detta som att tiden är ett redskap bland andra, men inget som behöver läggas upp via en nationellt bestämd timplan. Tiden och målen blir redskap för individualisering.</p>
<p>I denna sammanfattning av vår utvärdering av timplaneförsöken skall vi lyfta fram tre teman: – Blev det effekter för eleverna? – Hur går det för elever i svårigheter? – Vilka skolor klarar att driva mål- och tidsstyrning effektivt?</p>
<p>Blev det effekter för eleverna?</p>
<p>I alla förändringar kan man fråga efter vinster och kostnader. Man kan göra balansräkningen på många sätt, men vi koncentrerar oss här på frågan om eleverna som arbetar på ett mera självreglerat sätt verkligen vinner den förmåga till självreglering som man antar och om detta i så fall även kan ha effekter på skolmotivation och på betyg. Våra slutsatser om detta finns i Hansen & Lander (2005), där vi också sammanfattande diskuterar andra slutsatser vi dragit.</p>
<p>Förmågan till självreglering kan mätas som kapacitetsupplevelse. Det är en variant av självkänsla (selfefficacy), som forskning har visat kan förutsäga prestationer, därför att den brukar vara ganska rättvisande om det handlar om förmågor som eleven känner till någorlunda. Om självkänslan är tillräckligt hög kan den även främja prestationer, därför att man då jobbar mera intensivt och uthålligt och med bättre humör än den som har sämre självkänsla. Vi lät elever i tretton skolor ta ställning till påståenden av följande slag: – jag lyckas planera tiden för mitt skolarbete på ett bra sätt – jag är bra på att sätta upp mål för mig själv så att jag lär mig tillräckligt – jag klarar fint att själv se vad jag har lyckats bra med i en egen uppgift</p>
<p>Vi mätte motsvarande förmåga också genom att till lärare på 123 skolor fråga om deras elever med hänsyn till deras ålder: – lyckas planera tiden för sitt skolarbete på ett bra sätt – är bra på att sätta upp mål för sig själva i skolarbetet – är bra på att förstå de ämnesmål vi arbetar med – är bra på att själva se vad de lyckats bra och mindre bra med i skolarbetet – Resultatet blir att insatserna för mål- och tidsstyrning är betydelsefulla för den förmåga till självreglering, som lärarna anser att eleverna har. Samt att denna förmåga i sin tur lönar sig i form av systematiska skillnader i betygsnivå mellan skolor. Viktigt är att analysen har skett med föräldrarnas utbildningsnivå under kontroll. Den senare faktorn är tre gånger så viktig för betygens nivå som insatser för mål- och tidsstyrning, men de senare är ändå betydelsefulla.</p>
<p>Likaså viktigt är att analysen visar att det inte finns något direkt positivt samband mellan skillnaderna i skolornas försöksrelaterade aktivitet och skolskillnader i betygsnivån. Aktiviteten måste alltså också ge resultat som bättre självreglering för att det skall bli bättre betyg.</p>
<p>Däremot har vi inte kunnat belägga någon förändring i betygsnivån, som skulle kunna bero på insatser för mål- och tidsstyrning, när tidigare betyg hålls under kontroll. Skolornas rangplats i betygsnivå sig emellan påverkades alltså inte av mål- och tidstyrningsaktiviteten, utan det vi ser är att vissa skolor med större sådan aktivitet väger in bättre förmåga till självreglering i elevernas betyg. Det sista gäller också när vi med samma typ av analys ser på de tretton särskilt valda fallstudieskolorna. Men här spårade vi ändå vissa andra effekter.</p>
<p>Eleverna på de tretton skolorna fick i enkäter i årskurs 5 och 6 respektive 8 och 9 bedöma hur mycket övning i självreglerat arbete de varit med om: – vi får lära oss hur man planerar sin tid för skolarbetet – vi pratar mycket om hur vi kan förstå vad olika mål för en uppgift betyder – lärarna är noga med att vi skall spara vissa arbeten så att vi ser hur vi lär oss – lärarna förklarar noga hur de bedömer våra uppgifter</p>
<p>De fick också frågor om vad vi något missvisande kallar den reguljära undervisningen. Vi ville kunna hålla isär effekter av övningen i självreglering från effekter av undervisningens allmänna kvalitet och måste då fråga om båda sakerna. Vi frågade alltså även om lärarna: – hade en klar och tydlig uppläggning av lektionerna – har varit bra på att skapa ordning och arbetsro på lektionerna – har varit bra på att lyssna på vad vi elever tyckt – anpassade ämnet så att det blev lättare att hänga med när det var svårt</p>
<p>I analysen höll vi det s.k. kulturella kapitalet under kontroll, dvs. hur mycket föräldrarna diskuterar framtiden samt samhälls-, kultur- och miljöfrågor med sina barn (enligt de senares enkätsvar). Resultaten är alltså inte beroende av hur mycket sådant stöd barnen får: – För sexorna finns klart märkbara effekter, så att en högre aktivitetsnivå bland lärarna i mål- och tidsstyrning får genomslag i hur eleverna uppfattar skolarbetet – både den reguljära undervisningen och övningen i självreglering blir då bättre. Detta leder sedan till att deras kapacitetsupplevelse för självreglering blir bättre, men endast i ringa grad deras skolmotivation (den var redan hög). Detta gäller både på individnivå och på skolklassnivå. – För niorna är kapacitetsupplevelsen för självreglering också systematiskt olika mellan skolklasser, men där kan vi inte avläsa någon förändring på klassnivå. Däremot finns den på individnivån, men med den egendomligheten att effekten är större när aktivitetsnivån i tids- och målstyrning varit medelhög snarare än hög.</p>
<p>Det intressanta är att elever i nian, vars lärare haft den högsta nivån på tids- och målstyrning, märker det som en ökad nivå av övning i självreglerat arbete, men vi ser ingen påtaglig effekt i kapacitetsupplevelsen eller i skolmotivationen. Elever, vars lärare haft en medelhög nivå på sitt utvecklingsarbete för tids- och målstyrning, märker det som en positiv effekt på undervisningens allmänna kvalitet, vilket ger en positiv effekt på skolmotivationen, men inte på kapacitetsupplevelsen för självreglering.</p>
<p>Nu talar vi om effekter över ett år, då vi håller tidigare kapacitetsupplevelse och motivation under kontroll. Men även utan kontrollerna var betydelsen av den reguljära undervisningen större än övningen i självreglering. Det gäller både årskurs 6 och 9 och med hemmens kulturella kapital under kontroll. För niorna var effekten av den reguljära undervisningen på kapacitetsupplevelsen för självreglering tre gånger så stor som effekten av övning i självreglering.</p>
<p>Resultaten för niorna är tankeväckande. De väcker hypotesen att övning i självreglering kan vara kontraproduktiv om inte elevernas känsla av att ha kapaciteten utvecklas samtidigt. Kanske för att man inte hunnit med att integrera förändringarna i den reguljära undervisningen, vilket kan göra eleverna osäkra. Resultatet från de 123 skolorna går att tolka på samma sätt. Bara när lärarna märkte en bättre förmåga till självreglering kom effekten som betyg. Ytterligare en hypotes stärks i analysen av de tretton skolorna: När lärarnas aktiviteter ger systematiskt olika skillnader mellan skolklassernas övning i självreglerat arbete, så gäller det för sexorna både tids- och målhanteringen medan det för niorna bara gäller tidshanteringen. Det verkar alltså som om mål- och tidstyrningen varit bättre integrerade med varandra i sexornas arbete än i niornas.</p>
<p>Att den medelhöga aktiviteten i skolornas utvecklingsarbete ger en kvalitetshöjning av den reguljära undervisningen för niorna kan innebära att försöket här framför allt handlat om en allmän förbättring. Man har inte kommit igång särskilt mycket med övning i självreglering och därför inte fått några effekter på elevernas kapacitetsupplevelse för denna. Men aktiviteterna har gjort undervisningen mera systematisk och eleverna känner sig då mera sedda och viktiga i klassrummet och de har svarat på kvalitetshöjningen med en bättre skolmotivation.</p>
<p>För sexorna verkar förändringen i den reguljära undervisningen och övningen i självreglering mera gått hand i hand. Effekten syns som bättre kapacitetsupplevelse för självreglering.</p>
<p>Det är möjligt att vi underskattar effekterna på de tretton skolorna. Dels jämför vi skolor, som hade höga ambitioner för mål- och tidstyrning; resultaten hade kunnat bli bättre om vi även jämfört med skolor med mindre höga ambitioner. Dels har det bara gått ett år mellan mätningarna. Effekter av tids- och målstyrning bör vara kumulativa, så vi hade också kunnat få ett bättre resultat om vi kunnat jämföra över ett längre tidsspann.</p>
<p>Hur går det för elever i svårigheter?</p>
<p>Vi har intervjuat speciallärare eller specialpedagoger på alla tretton skolorna (sammanlagt 22 st) och bett dem redogöra för vilka krav mål- och tidshanteringen ställer på elever i svårigheter eller vilken roll den har för att elever skall hamna i svårigheter (Hansen, 2004). Frågan är om det finns kostnader för en uppluckring av traditionella strukturer, som ökar pressen på dessa elever. Lärarna ser emellertid både möjligheter och problem. Så här har vi sammanfattat deras diskussion:</p>
<p>Den friare användningen av tiden i skolan möjliggör en flexibilitet i tilldelningen av tid för olika ämnesinnehåll, så att tiden i högre grad anpassas till enskilda elevers individuella behov. Det kan särskilt gynna svagare elever. Nya schemapositioner, som ”eget arbete” och liknande, kan också ge ökade möjligheter för specialpedagogerna att arbeta direkt med elever utan att eleverna behöver lämna den egna klassen. Det har sociala fördelar och minskar risken för att en identitet som ”utanför” etableras. När stöd kan ges på annan tid än ordinarie ämnespass innebär det inte bara en möjlighet till mer tid i ett besvärligt ämne, det kan även ge en stärkt självkänsla genom att eleven kan vara med i ordinarie undervisning och känna att man klarar det som andra klarar.</p>
<p>Intervjuerna med specialpedagogerna pekar emellertid också ut en rad problem, som ofta kan återföras på den lösare struktur som hör ihop med en friare användning av tiden och en högre grad av individualisering. Av intervjuerna att döma kan en lösare struktur återfinnas på tre nivåer. – Den mest övergripande nivån avser den indelning av terminen, veckan och dagen som tar sig uttryck i schemat. En lös struktur här innebär att gränserna mellan olika schemapositioner luckras upp, att skoldagen är olika lång för olika elever och att veckans schema varierar från vecka till vecka. Detta kräver att individen kan överblicka och orientera sig i skolans system. – Nästa nivå avser den del av tiden som går under namn som ”eget arbete” och liknande. Där ägnar sig olika elever åt olika saker, ofta på egen hand, ibland i en lärargles miljö med större rörelsefrihet än i traditionell klassundervisning. Det ställer krav på elevernas förmåga att kunna styra sig själva och koncentrera sig i en miljö som kan bli stökigare. – På den tredje nivån finner vi de konkreta uppgifter som organiserar elevernas lärande. När dessa har en lös struktur, som i projekt- och temaarbeten, kräver det att svagare elever får hjälp att bryta ned och strukturera en vid frågeställning till konkreta arbetsuppgifter.</p>
<p>De fördelar, som specialpedagogerna ser med en ökad inriktning på styrning mot mål, rör ofta de instrument, som utvecklats för att synliggöra och kommunicera kring den enskilde elevens utveckling av kunskaper, färdigheter och sociala förmågor. På några av skolorna har man särskilt arbetat med instrument som planeringsbok, portfolio och individuella utvecklingsplaner och man är eniga om att dessa kan hjälpa, och även sporra, elever som annars har svårt att se sina egna framsteg och det vidare sammanhang som aktuella aktiviteter ingår i. Instrumenten underlättar även kommunikationen med elevernas föräldrar omkring barnets utveckling.</p>
<p>Även ett ökat fokus på mål och måluppnåelse kan göra skolan besvärligare för svagare elever. Krav på att nå målen i kärnämnena kräver mer tid åt sådant som är svårt och kanske tråkigt. Tiden tas från sådant som för eleven personligen gör det meningsfullt och roligt att gå till skolan. Även arbetet med individuell planering och dokumentation av elevernas lärande har en baksida. Den största är kanske den tid som krävs för att sköta dessa system, tid som ibland tas från kollektiva aktiviteter och gemensamma genomgångar av ett innehåll i klassen. Specialpedagogernas elever kan också ha svårt att förstå innebörden i kriterier på måluppnåelse.</p>
<p>Vilka skolor klarar att driva mål- och tidsstyrning effektivt?</p>
<p>Lärarna på alla de 123 skolorna har fått bedöma sin ”kollektiva effektivitet”, dvs. hur bra man tillsammans är på skolan när det gäller att hantera problem, sköta utvecklingsarbete, vara produktiv i undervisningen och hantera mål- och tidsstyrning. 42 procent av lärarna arbetade på skolor, som man ansåg var effektiva. Det finns en klar spridning i hur olika lärarkårer upplever att man inom skolan tillsammans kan ta itu med saker.</p>
<p>Det är uppenbart att skolor med högre effektivitetskänsla har varit mera aktiva i mål- och tidsstyrningen och att det alltså främst är bland dessa skolor som effekterna för eleverna uppstått. Sambandet är inte helt perfekt, men bland de tretton skolorna särskilt utvalda för att de hade höga ambitioner för tids- och målstyrning, så hade 70 procent också en genomsnittligt bättre kollektiv effektivitetsupplevelse än hela gruppen om 123 skolor. I vår slutrapport redogör vi för arbetet på de fyra skolor som kommit längst i effektivt arbete och i elevresultat. Här uppmärksammar vi en av dem – Björkskolan (fiktivt namn) för elever i de tidiga åldrarna (F-6). Den har ägnats en särskild rapport (Lander, 2005).</p>
<p>De skolor, som nått bäst resultat i våra undersökningar, har alla under försöksperioden, och en del även tidigare, investerat kraftig i sina organisationer. En mobilisering i organisationens funktionssätt har i hög grad varit nödvändig för att man kunnat sätta sin teknologi i verket. Med teknologi menar vi rutiner och redskap som används i mål- och tidshanteringen. Hit hör mentorer och utvecklingssamtal samt olika former av instrument för målplanering, uppföljning och dokumentation.</p>
<p>Det finns teoretiska argument för att teknologi och organisation behöver följas åt i komplexitet. Utan att behöva ta ställning till om den teknologi vi observerat i längden är den bästa, så kan vi ändå konstatera att teknologin för mål- och tidsstyrning ökar den komplexitet som eleverna ges möjlighet att visa fram i skolarbetet. Det är därför organisationen måste hänga med i komplexitetsgrad om man skall komma framåt. Komplexitet betyder här inte krångligt, om någon trodde det, det betyder bättre strukturerad verksamhet, som förmår reagera mera nyanserat på olika utmaningar.</p>
<p>Skolorna med bättre resultat har alla en drivande ledning. De har goda relationer mellan ledning och lärare. Satsningar på både lärarlag och lagöverskridande samarbetsformer för lärarna har varit viktiga. Detta gäller även vårt exempel Björkskolan. Björkskolan tog sig under sin försökstid systematiskt an två parallella uppgifter: (1) utvecklingen av målstegar, uppgiftsbanker knutna till dem, mentorssamtal, individuella utvecklingsplaner m.m; (2) hur man gemensamt kunde komma överens om och föra utvecklingen framåt.</p>
<p>Vi kan säga att Björkskolans teknologi betonar disciplinering och standardisering av elevens arbete. Genom målen i planeringsboken och mentorssamtalen disciplineras eleverna till ett mera systematiskt arbete. De lär sig att ständigt ha relativt kortsiktiga mål för ögonen (en till tre veckor) och att ständigt verifiera hur långt de nått jämfört med målen. Lärarnas arbete disciplineras också till att planera och följa upp varje elev på ett betydligt mera ingående sätt än förut. Standardiseringen har ökat kraftigt genom de stegvisa målen och till dem knutna kriterierna samt dokumentationen av uppnådda steg. Uppgiftsbankerna innebär också en standardisering, alla använder dem, eftersom de nedbrutna målen och elevens styrning av arbetet hela tiden kräver tillgängligt material av olika slag och det är så gott som omöjligt att klara detta helt själv. Det är viktigt att observera att standardiseringen inte innebär lika arbete, utan tvärtom syftar till individualiserat arbete och att uppgiftsrikedomen möjliggör det.</p>
<p>Även Björkskolans organisation för lärararbetet innebär en disciplinering av personalen. Arbetslagen sattes under försöksperioden i effektivt skick och en tidig fokusering på konsekventa mötesrutiner innebar en självdisciplinering av lärarkåren, som de flesta ser positivt på. Man tog upp också självdisciplineringen genom en gemensam diskussion om hur det pedagogiska ledarskapet i klassen fungerar. Även betoningen av pedagogiska konferenser och utvecklingsgrupper hör hit, men man kan även se deras roll för standardiseringen av arbetssätten och teknologin. Det är ju genom dessa redskap som både införandet och revideringen av teknologin skett. Utvärderingen har systematiserats på ett sätt som innebär en ökad standardisering. Både satsningen på arbetslaget och det pedagogiska utvecklingsarbetet innebär att ledningen gjort sig tillgänglig för lärarna samtidigt som den påtagligt kunnat influera riktningen på förändringen i skolarbetets uppläggning. Lagen och utvecklingsgrupperna har mobiliserat lärarna till gemensamma insatser och därmed även legitimerat förändringsprocessen.</p>
<p>Vi säger disciplinering och standardisering därför att termerna hör till organisationsteorins användbara begrepp. De kan ges olika innebörd. Man kan välja att ta fasta på - och varna för - en strömlinjeformning av attityder som kan följa. Men man kan också välja att peka på de potentiella effektivitetsvinster som ligger i att de allra flesta satsar på, och bygger vidare, en gemensam teknologi och organisation. Det som Björkskolan lyckats med är just detta att många vandrat samma väg tillsammans, det är inte fråga om mindre grupper som gått vidare och lämnat andra efter sig.</p>
<p>Ytterligare ett skäl till att använda begreppen disciplinering och standardisering är att de används inom den s.k. kvalitetsrörelsen, vars metoder ofta inspireras av industrin. Det finns stora likheter mellan Björkskolans modell och det gemensamma i olika beskrivningar av Total Quality Management - men på två viktiga punkter avviker skolan: Många i personalen sätter en gräns för rektors befälsrätt, t.ex. uttryckt genom medarbetarsamtal. Kommunen har långt drivna ambitioner för att ledarskapet skall gå djupt i påverkan av de individuella utvecklingsplanerna för lärarna, men här säger flera lärare stopp. En annan skillnad är det språkbruk om kunder och kundtillfredsställelse som TQM står för och som kommunen också driver. Men lärarna på Björkskolan använder inte detta.</p>
<p>Vi menar att Björkskolan, och de andra framgångsrika skolorna vi identifierat, är värda stor uppmärksamhet. Man kan se på dem som ett slags idealtyper för vad en utveckling i linje med timplaneförsöket kan innebära. Gör man dem tydliga så blir det lättare för andra att bedöma vad de står för och därmed får de lättare att själva ta ställning till värdet av vad de ser: komplikationerna och vinsterna. En viktig sak att uppmärksamma är att skolorna har betalat en kostnad för den mobilisering av teknologi och organisation i samspel vi nu ser. Det har kostat personalen mycket arbete. Skolor som inte nått lika långt, men har ambitioner av samma slag, måste planera för det. Eftersom en minoritet av lärarna i vårt urval (42%) tyckte sig arbeta i effektiva skolor, så bör vi förstå att det ligger en stor uppgift framför Sveriges skolor om alla skall vandra denna vägen. Det är också en sak för huvudmännen att ta hänsyn till.</p>
<p>Referenser</p>
<p>Hansen, Michael (2004). Struktur och målmedvetenhet. Konsekvenser för elever i svårigheter när den nationella timplanen tas bort – intervjuer med ansvariga lärare på tretton skolor. Arbetsrapport. Institutionen för pedagogik och didaktik, Göteborgs universitet.</p>
<p>Lander, Rolf (2005): Björkskolans utveckling av instrument och organisation inom timplaneförsöket. Arbetsrapport. Institutionen för pedagogik och didaktik, Göteborgs universitet.</p>
<p>Hansen, Michael & Lander, Rolf (2005): Effekter i försök med timplanen på grundskolan. Slutrapport. Institutionen för pedagogik och didaktik, Göteborgs universitet.</p>
<p>Bilaga 1</p>
<h2>Forskningsprojekt</h2>
<p>Estetiskt lärande i timplanelös skola</p>
<p>Musikhögskolan vid Göteborgs universitet</p>
<p>Projektet har tagit utgångspunkt i de estetiska ämnenas betydelse, identitet och utvecklingsmöjligheter i en skola utan timplan. Projektet har bestått av två huvuddelar – utveckling respektive forskning. Utvecklingsarbetet har inneburit en gradvis påverkan på organiseringen av undervisningen inom arbetslagens ram med hänsyn till de villkor som utgör ramar för det enskilda arbetslagets verksamhet.</p>
<p>I forskningsdelens första delrapport (delrapport 1) identifieras uppfattningar kring estetisk och musikalisk verksamhet i tre arbetslag från tre ”timplanelösa” 6–9 skolor i tre olika kommuner. En central fråga för denna delstudie har varit om de estetiska ämnena riskerar att förlora sin identitet i en skola utan nationell timplan.</p>
<p>I forskningsdelens andra rapport (slutrapport) studeras hur lärare och skolledare skapar legitimitet kring skolans estetiska verksamhet, samt vilka konsekvenser detta kan få för en avreglerad skola. Tre rektorer och 25 lärare från tre 0–6 skolor och en 6–9 skola har ingått i denna delstudie.</p>
<p>Monica Lindgren och Göran Folkestad (2003). Tiden och skolans musikaliska och estetiska verksamhet, Delrapport 1. Musikhögskolan, Göteborgs universitet.</p>
<p>Monica Lindgren och Göran Folkestad (2005. Skolans musikaliska och estetiska verksamhet i en avreglerad skola, Slutrapport. Musikhögskolan, Göteborgs universitet .</p>
<p>Elevernas, lärarnas och skolledarnas lärande samt planering.</p>
<p>Institutionen för utbildningsvetenskap vid Karlstads universitet</p>
<p>I en delstudie har belysts dels vad en skola utan timplan betyder för elevers lärmiljöer och för elevinflytandet, dels vilka konsekvenser en skola utan timplan får för det dagliga arbetet mellan de vuxna på skolan, för lärarnas lärande om elevaktivt arbetssätt samt för deras inflytande över sin arbetssituation. Studien har baserats på intervjuer med lärare från åtta skolor i en kommun. Samtliga skolår har ingått i urvalet.</p>
<p>En annan delstudie med mer av en utvecklingskaraktär har belysts skolledarnas lärande under försöket. Bland annat har studerats vilken betydelse skolledarskapet har för hur man på skolan tar tillvara de möjligheter som en skola utan timplan ger samt vad skolledare har lärt om hur man kan bidra till skolutveckling utifrån försöket. Nio rektorer från fem grundskolor har ingått i delstudien som har fokus på skolor med elever i grundskolans senare år.</p>
<p>Martin Kristiansson, Hans-Åke Scherp och Åsa Söderström (2003). Utbildning utan nationell timplan i grundskolan. Individualisering eller privatisering av lärprocessen. Institutionen för utbildningsvetenskap, Karlstads universitet.</p>
<p>Martin Kristiansson (2005). Utbildning utan nationell timplan i grundskolan – skolledares samtal om skolarbetet och dess problem.</p>
<p>Institutionen för utbildningsvetenskap, Karlstads universitet.</p>
<p>Martin Kristiansson (2005). Utbildning utan timplan i grundskolan – slutintervjuer med skolledare om skolarbetet och dess villkor. Institutionen för utbildningsvetenskap, Karlstads universitet.</p>
<p>Åsa Söderström (2005). Utbildning utan nationell timplan i grundskolan. Individualisering eller privatisering av lärprocessen. Slutrapport. Institutionen för utbildningsvetenskap, Karlstads universitet.</p>
<p>Vad händer när timplanen slopas?</p>
<p>Institutionen för beteendevetenskap vid Linköpings universitet</p>
<p>Det övergripande syftet med projektet har varit att studera samspelet mellan målresultatstyrning, kvalitetsarbete och tidsstyrning. Inom projektet har använts induktiva insamlings- och analysmetoder (fokusgrupper, hermeneutisk uppsatsstudie, dokumentanalys och intervju) vilket innebär att det empiriska materialets beskaffenhet och inriktning, samt informanternas upplevelser har fått stort utrymme. Urvalet av lärare, rektorer och skolor har gjorts i fyra kommuner där samtliga eller vissa skolor deltar i försöksverksamheten utan timplan. Samtliga skolår i grundskolan är representerade i samtliga delstudier.</p>
<p>I en första studie (Westlund, 2003) beskrivs lärares och rektorers uppfattning om arbete utan timplan. I den andra (Alm, 2003) analyseras ca 325 scheman från ett stort antal skolor. Den tredje studien, som är hermeneutisk, handlar om år 6- och år 7-elevers upplevelser av när tiden har betydelse (Westlund, 2004). I ytterligare en studie (Westlund, 2005) har dessutom en begränsad uppföljning gjorts av den första delstudien efter tre års arbete inom försöksverksamheten.</p>
<p>Westlund, Ingrid (2003). Gränslöst ansvarinom vissa gränser. Institutionen för beteendevetenskap. Linköpings universitet.</p>
<p>Alm, Fredrik (2003). Skolämnen och alternativen. Institutionen för betendevetenskap. Linköpings universitet.</p>
<p>Westlund, Ingrid (2004). Läxberättelserläxan som tid och uppgift. Institutionen för betendevetenskap. Linköpings universitet.</p>
<p>Westlund, Ingrid (2005). Omöjligt att gå tillbaka. Institutionen för betendevetenskap. Linköpings universitet.</p>
<p>Dessutom har artiklar om projektet publicerats i tidskrifter och antologier, samt på vetenskapliga nationella och internationella konferenser.</p>
<p>Timplanelösa skolors miljöer för lärande</p>
<p>Lärarhögskolan i Stockholm</p>
<p>Projektet har varit inriktat på vad som händer med skolarbetets organisering, struktur och innehåll samt vilka konsekvenser det får för lärarnas arbete och elevernas bildningsgång att arbeta utan timplan. I en delstudie om konsekvenser för lärarnas arbete har processen i arbetslagen under försöksperioden fokuserats. Forskarna har frågat sig bl.a. vad som kommer att styra när timplanen inte styr samt vilken betydelse styrdokumenten och särskilt kursplanerna får i arbetslaget. Vad använder lärarna timplanelösheten till – vad är lättare att åstadkomma i en timplanelös skola?</p>
<p>I en andra delstudie som bygger på klassrumsobservationer och elevintervjuer har studerats den undervisning eleverna möter. Detta för att kunna säga något om vilket lärande som möjliggörs relaterat till frågor om likvärdighet och allsidighet.</p>
<p>Arbetet har genomförts som fallstudier där fem arbetslag från fyra skolor i tre kommuner har ingått. Fokus har varit grundskolans senare år.</p>
<p>Auli Arvola , Inger Eriksson och Marie Jedemark, (2003). Att arbeta för godkänt. LHS: Stockholm (preliminär rapport PDF).</p>
<p>Att arbeta för godkänt - timplanens roll i ett förändrat uppdrag. Delrapport 1. Centrum för studier av skolans kunskapsinnehåll. Rapport 2/2004. Stockholm: HLS förlag.</p>
<p>Inger Eriksson, Auli Arvola Orlander och Marie Jedemark (2005).</p>
<p>Varierande undervisningspraktiker i timplanelösa skolor – likvärdiga förutsättningar för elevers lärande? Slutrapport. Centrum för studier av skolans kunskapsinnehåll. Rapport 4/2005. Stockholm: HLS förlag.</p>
<p>Inger Eriksson, & Marie Jedemark, (2004). Skola utan timplan – om lärares tolkning av uppdraget i en mål- och resultatstyrd skola. Educational Policy and Educational Philosophy: 2004:1. www.upi.artisan.se.</p>
<p>Lärarutbildningen vid Umeå universitet</p>
<p>Projektet har syftat till att beskriva, kritiskt analysera och pröva olika förklaringsmodeller för hur den lokala timplanen formas och förverkligas i försöksskolor och jämförelseskolor. Undersökningen har fokuserat vilka motiv och drivkrafter skolor och kommuner har för att medverka respektive inte medverka i försöket, vilka frågor och problem som uppstår när friheten att använda tiden ökar samt hur processen ser ut på skolnivå, vilka som involveras, konflikter liksom elevernas möjlighet att påverka. Vidare har fokuserats vilken omfördelning som sker av tiden i förhållande till ämnen och ämnesinnehåll samt hur förändringarna påverkar lärarna.</p>
<p>Frågorna har studerats i ett urval skolor och kommuner inom ramen för fyra delstudier. Skolor och kommuner som deltar i försöket har jämförts med sådana som valt att stå utanför. 32 skolchefer har intervjuats om varför deras kommuner ansökte eller inte ansökte om att få delta i försöksverksamheten utan timplan. Vidare har en enkät riktats till 400 slumpmässigt valda rektorer som arbetar i skolor med elever i grundskolans senare år. Denna enkätundersökning har också legat till grund för urvalet av tre skolor av olika karaktär för mer ingående fallstudier. Studierna har i huvudsak fokus på grundskolans senare år. Slutligen har lärarfackliga företrädare i 16 deltagande kommuner intervjuats om process och resultat av försöksverksamheten i den egna kommunen.</p>
<p>Mikaela Nyroos och Linda Rönnberg (2002). Att hantera tiden. Skolchefer om att delta respektive inte delta i timplaneförsöket. Skriftserie nr 5 2002.: Institutionen för barn- och ungdomspedagogik, specialpedagogik och vägledning, Umeå Universitet.</p>
<p>Lisbeth Lundahl, Mikaela Nyroos och Linda Rönnberg (2003).</p>
<p>Skolans frihet och ansvar att styra sin tid. Delrapport från SKUTprojektet till Timplanedelegationen. Institutionen för barn- och ungdomspedagogik, specialpedagogik och vägledning, Umeå Universitet.</p>
<p>Lisbeth Lundahl; Linda Rönnberg & Mikaela Nyroos (2004). En styrning i tiden. Studies in Educational Policy and Educational Philosophy, E-tidskrift 2004:1. www.upi.artisan.se/docs/Doc200.pdf.</p>
<p>Lisbeth Lundahl, Mikaela Nyroos och Linda Rönnberg (2005). Timmarna i skolan. Sammanfattande slutrapport från projektet Skola utan nationell timplan (SKUT). Institutionen för barn- och ungdomspedagogik, specialpedagogik och vägledning, Umeå Universitet.</p>
<p>Institutionen för pedagogik vid Växjö universitet</p>
<p>I projektet har studerats timplanen som statligt styrinstrument samt hur styrning och kontroll samspelar med sociala, kulturella och politiska förändringar. Vidare har studerats vilka konsekvenserna blir på lokal nivå, dvs. vad som händer i de enskilda skolorna och klassrummen samt hur förändringarna möts av skolans aktörer om timplanen avskaffas. Projektet har också frågat sig vilka konsekvenser omstruktureringen av undervisningen får för de didaktiska frågorna och relationer mellan olika grupper i skolan samt vad alltmer flexibla undervisningsformer innebär för olika lärargrupper och för lärar- och elevroller. Vidare har belysts elevernas inflytande och om elevers möjlighet att göra egna val ges reella innebörder.</p>
<p>Projektet har omfattat totalt 40 försöksskolor med alla åldrar i fyra kommuner. Av dessa har fyra skolor, s.k. fallskolor, valts för mer longitudinella djupstudier under försöket. En särskild enkätundersökning har genomförts med rektorer som arbetar vid skolorna.</p>
<p>Daniel Sundberg (2003). Delrapport från TOP-projektet kring reformen ”Utan timplan – med oförändrat uppdrag”. Institutionen för pedagogik, Växjö universitet.</p>
<p>Birgitta Sigfridsson (2003). Rektor i skolans frirum. Institutionen för pedagogik, Växjö universitet.</p>
<p>Birgitta Sigfridsson (2004). Rektors ledarskap i kampen om tiden i skolan. Institutionen för pedagogik, Växjö universitet.</p>
<p>Birgitta Sigfridsson och Daniel Sundberg (2005). En reform i tiden. Institutionen för pedagogik, Växjö universitet.</p>
<p>Bilaga 2</p>
<h2>Utvärderingsprojekt</h2>
<p>Resultat och måluppfyllelse</p>
<p>Institutionen för pedagogik och didaktik vid Göteborgs universitet</p>
<p>Den grundläggande frågan för utvärderingen har varit om elever och lärare vunnit något i självkänsla genom försöket. Självkänslan gäller kapaciteten för en mera intensiv tids- och målstyrning i skolarbetet. Lärarna har fått frågor om hur man gemensamt i personalen klarar mål- och tidsstyrning.</p>
<p>Utvärderingen baseras på flera enkätundersökningar: till rektorer på samtliga skolor i försöket, två enkäter till lärarna på drygt 100 skolor i försöket och 19 referensskolor samt enkäter till drygt 1 200 elever vid två tillfällen i år 5/6 och 8/9 på tretton skolor med höga ambitioner vad gäller försöket. De senare skolorna har också undersökts genom intervjuer och observationer. I särskilda rapporter har en skola, som kommit särskilt långt i försöket, porträtterats, och specialpedagoger och speciallärare på alla tretton skolorna har fått uttala sig om timplanens betydelse för elever i svårigheter.</p>
<p>Hansen, Michael (2004). Struktur och målmedvetenhet. Konsekvenser för elever i svårigheter när den nationella timplanen tas bort – intervjuer med ansvariga lärare på tretton skolor. Arbetsrapport. Institutionen för pedagogik och didaktik, Göteborgs universitet.</p>
<p>Lander, Rolf (2005). Björkskolans utveckling av instrument och organisation inom timplaneförsöket. Arbetsrapport. Institutionen för pedagogik och didaktik, Göteborgs universitet.</p>
<p>Hansen, Michael & Lander, Rolf (2005). Effekter i försök med timplanen på grundskolan. Slutrapport till Timplanedelegationen.</p>
<p>Arbetsrapport från institutionen för pedagogik och didaktik, Göteborgs universitet.</p>
<p>Arbetet med bedömningen av resultat och måluppfyllelse</p>
<p>Institutionen för hälso- och beteendevetenskap vid Högskolan i Kalmar</p>
<p>Utvärderingen har studerat skolornas kvalitetsarbete i förhållande till de nationella målen. Resultaten bygger på två skilda datainsamlingar.</p>
<p>I den ena har ingått elva grundskolor med cirka 3 400 elever, från år 1 till 9, och drygt 200 lärare. Av de elva skolorna deltar åtta i försöksverksamheten, medan tre har tjänat som referensskolor. Datainsamlingen omfattar dokument, enkäter, skriftliga berättelser samt elev- och lärardiskussioner från dessa skolor.</p>
<p>Den andra datainsamlingen leddes av Skolverket inom ramen för den nationella utvärderingen från 2003 (NU 03). Genom denna har data kunnat studeras från 6 788 elever, deras föräldrar, lärare och rektorer. Jämförelser har kunnat göras mellan försöks- och referensskolornas resultat med avseende på kunskaper, attityder och individuella stödstrukturer.</p>
<p>Elisabeth Elmeroth, Sonny Bjarkå, Lotta Eek-Karlsson, Ragnar Olsson och Lars-Olof Valve (2003). Tid för fostran. Institutionen för hälso- och beteendevetenskap, Högskolan i Kalmar.</p>
<p>Elisabeth Elmeroth, Lotta Eek-Karlsson, Ragnar Olsson och LarsOlof Valve (2004). Tid för kunskap. Institutionen för hälso- och beteendevetenskap, Högskolan i Kalmar</p>
<p>Elisabeth Elmeroth, Lotta Eek-Karlsson, Ragnar Olsson och LarsOlof Valve 2005. Tid för målstyrning. Institutionen för hälso- och beteendevetenskap, Högskolan i Kalmar</p>
<p>Tidsplanering, tidsanvändning, tidsdisciplin, bedömning och likvärdighet</p>
<p>Pedagogiska institutionen vid Umeå universitet</p>
<p>Utvärderingen har fokuserat yttre ramar för tidsplanering och tidsanvändning, tidsanvändningens inre dynamik samt försöksverksamhetens resultat i ett likvärdighetsperspektiv. Elever i behov av särskilt stöd framhölls också särskilt i projektplanen.</p>
<p>Projektet hat följt fyra försöksskolor och två referensskolor i en kommun. Grundskolans samtliga skolår har varit representerade i urvalet. Utvärderarna har inhämtat synpunkter från politiker, förvaltningschef, distriktschefer och utvecklingsledare samt skolledningar, lärare och elever.</p>
<p>Astrid Ahl, Håkan Andersson, Jörgen From, Carina Holmgren och Ulla Johansson (2003). Tidsanvändningen i skolan. Pedagogiska institutionen. Umeå universitet.</p>
<p>Jörgen From, Carina Holmgren, Håkan Andersson och Astrid Ahl (2003). Are timetable free schools possible? Pedagogiska institutionen, Umeå universitet.</p>
<p>Håkan Andersson (2003). Man söker med ljus och lykta. Pedagogiska institutionen, Umeå universitet.</p>
<p>Ulla Johansson, Astrid Ahl, Håkan Andersson, Jörgen From och Carina Holmgren (2005). Tid som frihet – tid som tvång. Pedagogiska institutionen, Umeå universitet.</p>
<p>Arbete med mål, beslutsfattande och utvärdering samt konsekvenser för resursfördelning mellan kärnämnen och estetiska ämnen</p>
<p>Institutionen för lärarutbildning vid Uppsala universitet</p>
<p>Utvärderingen Har studerat arbete med mål, beslutsfattande och utvärdering i skolor med försök utan timplan, samt konsekvenser för resursfördelning mellan olika ämnen. Utvärderingen baseras bl.a. på enkäter besvarade av lärare, elever och föräldrar från sju 7–9 skolor (fem försöksskolor och två referensskolor) i fem kommuner.</p>
<p>I en delstudie fokuseras rektors pedagogiska ledningsansvar. Intervjuer har genomförts med rektorer från skolor som deltar respektive inte deltar i försöksverksamheten.</p>
<p>Karin Hadenius med assistens av Anna Granlund (2003) . Utan timplan – ur lärares och elevers synvinklar. Institutionen för lärarutbildning, Uppsala universitet.</p>
<p>Per-Olov Rapp (2003). Att leda och samordna utbildning utan timplan på högstadiet. Institutionen för lärarutbildning, Uppsala universitet.</p>
<p>Karin Hadenius (2005). Steg mot målstyrning. Institutionen för lärarutbildning, Uppsala universitet.</p>
<p>Karin Hadenius (2005). Elever, mål och makt. Institutionen för lärarutbildning, Uppsala universitet.</p>
<h2>Statens offentliga utredningar 2005</h2>
<p>Kronologisk förteckning</p>
<p>Ku.</p>
<p>En granskning av rymningarna från Kumla, Hall, Norrtälje och Mariefred 2004. Ju.</p>
<p>Reformerat regelverk för handel med försvarsmateriel. UD.</p>
<p>Från införande till utförande. M.</p>
<p>Rätt till jakt och fiske i lappmarkerna och på renbetesfjällen. Jo.</p>
<p>Kunskapsöversikt över utvärderingar av storstadspolitikens lokala utvecklingsavtal. Ju.</p>
<p>integration och strukturell diskriminering. Ju.</p>
<p>– befolkningsutveckling, arbetsmarknad i förändring, internationell utblick. N.</p>
<p>– smartare konsumtion. Jo.</p>
<p>+ Sammanfattning N.</p>
<p>Metoder, utformning, register och expertkompetens. M.</p>
<p>+ Bilagor. S.</p>
<p>Om planering och byggande. Del 1+2. M.</p>
<p>+ Särtryck: Mål och förslag.</p>
<p>+ Bilaga: Kunskapsöversikt. S.</p>
<p>– en samlad förvaltning med politisk styrning. N.</p>
<p>Systematisk förteckning</p>
<p>Justitiedepartementet</p>
<p>Säkert inlåst?</p>
<p>En granskning av rymningarna från Kumla, Hall, Norrtälje och Mariefred 2004. [6]</p>
<p>Konsumentskydd vid modemkapning. [20] Storstad i rörelse.</p>
<p>Kunskapsöversikt över utvärderingar av storstadspolitikens lokala utvecklingsavtal. [29]</p>
<p>Tillgång till elektronisk kommunikation i brottsutredningar m.m. [38]</p>
<p>Rätten till mitt språk</p>
<p>Förstärkt minoritetsskydd. [40] Bortom Vi och Dom.</p>
<p>Teoretiska reflektioner om makt, integration och strukturell diskriminering. [41]</p>
<p>Vårdnad – Boende – Umgänge. Barnets bästa, föräldrars ansvar. Del A + B. [43]</p>
<p>Framtidens kriminalvård. Del 1+2. [54] Det blågula glashuset.</p>
<p>– strukturell diskriminering i Sverige. [56] Ny reglering av offentliga uppköps-</p>
<p>erbjudanden. [58] Sverige inifrån.</p>
<p>Röster om etnisk diskriminering. [69] Polisens behov av stöd i samband med</p>
<p>terrorismbekämpning. [70]</p>
<p>En ny uppgifts- och ansvarsfördelning mellan polis och åklagare. [84]</p>
<p>Utrikesdepartementet</p>
<p>KRUT</p>
<p>Reformerat regelverk för handel med försvarsmateriel.[9]</p>
<p>Effektivare handläggning av anknytningsärenden. [14]</p>
<p>Familjeåterförening och fri rörlighet för tredjelandsmedborgare. [15]</p>
<p>Unionsmedborgares rörlighet inom EU. [49]</p>
<p>Försvarsdepartementet</p>
<p>Behov av rörlig ledningsstödsresurs. [8] Säker information. Förslag till informations-</p>
<p>säkerhetspolitik. [42]</p>
<p>Efter flodvågen – det första halvåret. [60] Informationssäkerhetspolitik.</p>
<p>Organisatoriska konsekvenser. [71] Styrningen av insatsförsvaret. [92]</p>
<p>En effektiv förvaltning för insatsförsvaret. [96]</p>
<p>Socialdepartementet</p>
<p>Gränslös utmaning – alkoholpolitik i ny tid. [25]</p>
<p>Mobil med bil. Ett nytt synsätt på bilstöd och färdtjänst. + Bilaga, lättläst och Daisy. [26]</p>
<p>Socialtjänsten och den fria rörligheten. [34] Registerkontroll av personal vid hem</p>
<p>för vård eller boende som tar emot barn eller unga. [65]</p>
<p>Reformerad föräldraförsäkring.</p>
<p>Kärlek Omvårdnad Trygghet.+ Bilagor. [73]</p>
<p>Källan till en chans. Nationell handlingsplan för den sociala barn- och ungdomsvården.</p>
<p>+ Särtryck: Mål och förslag.</p>
<p>+ Bilaga: Kunskapsöversikt. [81]</p>
<p>Personer med tungt missbruk. Stimulans till bättre vård och behandling. [82]</p>
<p>Vräkning och hemlöshet – drabbar också barn. [88]</p>
<p>På den assistansberättigades uppdrag. God kvalitet i personlig assistans – ändamålsenlig användning av assistansersättning. [100]</p>
<p>Finansdepartementet</p>
<p>Försvarsfastigheter – information till riksdagen och effektiv lokalförsörjning. [7]</p>
<p>Reformerat system för insättningsgarantin. [16]</p>
<p>Prospektansvar. [18]</p>
<p>Beskattningen vid omstruktureringar enligt fusionsdirektivet. [19]</p>
<p>Vinstandelar. [21]</p>
<p>Nya upphandlingsregler. [22]</p>
<p>en BRASkatt? – beskattning av avfall som förbränns. [23]</p>
<p>Dubbel bosättning för ökad rörlighet. [28] Regeringens stabsmyndigheter. [32]</p>
<p>Krav på kassaregister Effektivare utredning av ekobrott. [35]</p>
<p>Beskattning när tillgångar värderas till verkligt värde. [53]</p>
<p>Enhetlig eller differentierad mervärdesskatt? + Bilagedel. [57]</p>
<p>Personuppgifter för samhällets behov. [61] en BRASkatt! – beskattning av avfall som deponeras. [64]</p>
<p>Regionala stimulansåtgärder inom skatteområdet. [68]</p>
<p>Tillsyn på försäkringsområdet. [85] Svårnavigerat? Premiepensionssparande på</p>
<p>rätt kurs. [87]</p>
<p>Vissa företagsskattefrågor. [99]</p>
<p>Utbildnings- och kulturdepartementet</p>
<p>Radio och TV i allmänhetens tjänst. Riktlinjer för en ny tillståndsperiod. [1]</p>
<p>Radio och TV i allmänhetens tjänst. Finansiering och skatter. [2]</p>
<p>Sveriges tillträde till 1995 års Unidroitkonvention om stulna eller olagligt utförda kulturföremål. [3]</p>
<p>Bokpriskommissionens slutrapport.</p>
<p>Det skall vara billigt att köpa böcker och tidskrifter. [12]</p>
<p>Lördagsdistribution av dagstidningar. [13] Stödet till utbildningsvetenskaplig</p>
<p>forskning. [31]</p>
<p>Tolkutbildning – nya former för nya krav. [37]</p>
<p>Ett utvecklat resurstilldelningssystem för högskolans grundutbildning. [48]</p>
<p>Anpassning av radio- och TV-lagen till den digitala tekniken. [62]</p>
<p>Etikprövningslagstiftningen – vissa ändringsförslag. [78]</p>
<p>Uppdragsarkeologi i tiden. [80] Agenda för mångkultur.</p>
<p>Programförklaring och kalendarium för Mångkulturåret 2006. [91]</p>
<p>Nyttiggörande av högskoleuppfinningar. [95]</p>
<p>Utan timplan – för målinriktat lärande. [101]</p>
<p>Utan timplan – forskning och utvärdering. [102]</p>
<p>Jordbruksdepartementet</p>
<p>Vem får jaga och fiska?</p>
<p>Rätt till jakt och fiske i lappmarkerna och på renbetesfjällen. [17]</p>
<p>Den svenska fiskerikontrollen – en utvärdering. [27]</p>
<p>På väg mot ... En hållbar landsbygdsutveckling. [36]</p>
<p>Smiley: Hygien och redlighet i livsmedelshanteringen. [44]</p>
<p>Bilen, Biffen, Bostaden. Hållbara laster</p>
<p>– smartare konsumtion. [51] Avgiftsfinansierad livsmedels-, djurskydds-</p>
<p>och foderkontroll – för en högre och jämnare kvalitet. [52]</p>
<p>Nytt djurhälsoregister – bättre nytta och ökad säkerhet. [74]</p>
<p>Hundgöra – att göra hundar som gör nytta. [75]</p>
<p>Fiskevårdens finansiering. [76]</p>
<p>Vem får jaga och fiska? Historia, folkrätt och miljö. [79]</p>
<p>Behörighet och ansvar inom djurens hälso- och sjukvård. [98]</p>
<p>Miljö- och samhällsbyggnadsdepartementet</p>
<p>Handla för bättre klimat.</p>
<p>Från införande till utförande. [10] Lagen om byggfelsförsäkring.</p>
<p>En utvärdering. [30]</p>
<p>Fjärrvärme och kraftvärme i framtiden. [33] Kärnavfall – barriärerna, biosfären och</p>
<p>samhället. [47]</p>
<p>Bättre inomhusmiljö. [55]</p>
<p>Miljöbalken; miljökvalitetsnormer, miljöorganisationerna i miljöprocessen och avgifter. [59]</p>
<p>Tryggare leveranser. Fjärrvärme efter konkurs. [63]</p>
<p>Energideklarationer.</p>
<p>Metoder, utformning, register och expertkompetens. [67]</p>
<p>Får jag lov?</p>
<p>Om planering och byggande. Del 1+2. [77]</p>
<p>Kärnavfall – kostnader och finansiering. [83] Kunskap för biologisk mångfald – inventera mera eller återvinn kunskapen? [94]</p>
<p>Näringsdepartementet</p>
<p>Liberalisering, regler och marknader. [4] Postmarknad i förändring. [5] Välfärdsverksamhet för sjömän. [11] Arbetslivsinriktad rehabilitering.</p>
<p>Framtida organisation för Arbetslivstjänster och Samhall Resurs AB. [24]</p>
<p>Skog till nytta för alla? [39]</p>
<p>Säkra förare på moped, snöskoter och terränghjuling. [45]</p>
<p>Bättre arbetslivsinriktad rehabilitering. En fusion mellan Arbetslivstjänster och Samhall Resurs AB. [46]</p>
<p>Arbetskraftsinvandring till Sverige</p>
<p>– befolkningsutveckling, arbetsmarknad i förändring, internationell utblick. [50]</p>
<p>Makt att forma samhället och sitt eget liv – jämställdhetspolitiken mot nya mål. + Forskarrapporter.</p>
<p>+ Sammanfattning. [66]</p>
<p>Alkolås – nyckel till nollvisionen. [72] Ägaransvar vid trafikbrott. [86] Bevakning av kollektivavtals efterlevnad.</p>
<p>[89]</p>
<p>Stärkt konkurrenskraft och sysselsättning i en ny geografi – en samlad förvaltning med politisk styrning. [93]</p>
<p>När en räcker. Mastdelning för miljön. [97]</p>
