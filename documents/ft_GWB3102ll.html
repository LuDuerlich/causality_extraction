<h1>Lättläst sammanfattning</h1>
<h2>av utredning av aktivitetsersättningen Vad är aktivitetsersättning?</h2>
<p>År 2003 började Försäkringskassorna betala aktivitetsersättning till unga personer med funktionsnedsättning.</p>
<p>Aktivitetsersättningen skulle hjälpa unga människor med funktionsnedsättning att utvecklas. De som ville skulle få hjälp att börja arbeta. Aktivitetsersättningen var istället för sjukbidraget och förtidspensionen.</p>
<p>Allt fler personer har fått aktivitetsersättning sedan år 2003. Idag har ungefär 22 tusen personer aktivitetsersättning. Men nästan ingen av dessa personer har fått arbete.</p>
<p>Vi som har gjort den här utredningen ger nu förslag på hur staten ska bli bättre på att hjälpa ungdomar med funktionsnedsättning att få arbete.</p>
<h2>Aktivitetsersättningen försvinner</h2>
<p>Vi vill att aktivitetsersättningen försvinner. Vi vill istället skapa en ny ersättning som vi kallar sjukersättning till unga, SU.</p>
<p>Bara personer som aldrig kommer att kunna arbeta alls på grund av funktionsnedsättning ska kunna få SU.</p>
<p>De personer som kan arbeta lite ska få stöd av Arbetsförmedlingen.</p>
<h2>Den nya ersättningen</h2>
<p>SU ska bara finnas en kort tid. Vi tror att staten måste ha ett mycket bättre förslag för personer som aldrig kommer att kunna arbeta. De borde få mer pengar.</p>
<p>Vi har inte kunnat komma med ett så stort förslag. Vi tycker att staten ska göra en ny utredning om hur samhället ska ta hand om personer som aldrig kommer att kunna arbeta.</p>
<h2>För personer med funktionsnedsättning som studerar</h2>
<p>Idag kan elever med funktionsnedsättning få aktivitetsersättning om de måste gå längre tid i skolan.</p>
<p>Då fungerar aktivitetsersättningen som ett studiestöd. Vi tycker det är fel.</p>
<p>Alla ska få studiestöd och en elev med funktionsnedsättning ska slippa bli särbehandlad.</p>
<p>Därför föreslår vi att Centrala studiestödsnämnden, CSN, ska ta ansvar för ungdomar med funktionsnedsättning som behöver gå längre tid i skolan.</p>
<h2>Arbetsförmedlingen ska ta mer ansvar</h2>
<p>Det viktigaste i vår utredning handlar om att staten måste bli bättre på att hjälpa personer med funktionsnedsättning att få arbete.</p>
<p>Vi tycker inte att Försäkringskassan ska arbeta med det.</p>
<p>Vi tycker att Arbetsförmedlingen ska arbeta med det.</p>
<p>De flesta personer som idag får aktivitetsersättning ska få stöd av Arbetsförmedlingen, tycker vi.</p>
<p>Vi föreslår bland annat att man ska få arbetspraktik så länge man vill. Idag får man det bara för en kort tid.</p>
<p>Vi föreslår också utvecklingsanställningar med Särskild stödperson för introduktion och uppföljning, SIUS.</p>
<p>Fler personer ska också få subventionerade anställningar, det vill säga arbeten där staten betalar en del av lönen.</p>
<p>Staten ska ge Arbetsförmedlingen de pengar som Försäkringskassan har fått för att betala aktivitetsersättning.</p>
<h2>Vi tror att de nya förslagen kan börja gälla från den 1 januari 2010.</h2>
