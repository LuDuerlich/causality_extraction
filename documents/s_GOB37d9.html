<h1>Sammanfattning</h1>
<h2></h2>
<p>Beräkningarna är givetvis inte de sanna värdena för vilka kostnader och välfärdsförluster miljöproblemen för med sig. Men siffrorna i tabellerna representerar konservativt framräknade troliga kostnader, för de aspekter som är möjliga att monetärt värdera utifrån befintliga studier gällande de miljöproblem som naturvetenskapen har kunnat beskriva konsekvenserna av någorlunda tydligt</p>
<h2>Ordförklaringar</h2>
<p>Alternativkostnaden för uttömning är värdet av att ha kvar en naturresurs i jordskorpan.</p>
<p>Användningskostnad är kostnaden för att minska tillgängligheten av en resurs i framtiden.</p>
<p>Avskogningen innebär omvandling av naturlig skogsmark till annan användning.</p>
<p>Betalningsviljestudie är en studie i vilken individer tillfrågas om deras betalningsvilja för en vara eller tjänst som saknar marknadspris.</p>
<p>Biodiversitet är ett annat ord för biologisk mångfald.</p>
<p>Biologisk mångfald utgörs av livet på jorden i sin helhet och i alla dess former. Ofta talar man om biologisk mångfald på tre olika nivåer; mångfalden på ekosystemnivå, mångfalden av arter, inklusive samspelet mellan arter samt genetisk variation inom och mellan enskilda bestånd.</p>
<p>Biotop är den yttre värld i vilken ett visst växt- eller djursamhälle hör hemma, och det är biotopens egenskaper som bestämmer vilket samhälle som kommer att finnas där.</p>
<p>BOD7 (Biological Oxygen Demand) är ett mått på mängden syre som behövs vid nedbrytning av organiskt material under en sjudagarsperiod. En hög BOD7-nivå leder till en låg syrehalt i vattnet, vilket kan skada växter och djur.</p>
<p>Brukarvärden är de värden som är förknippade med att direkt bruka eller använda en resurs.</p>
<p>Brundtlandkommissionen tillsattes 1983 av FN:s generalförsamling och leddes av Gro Harlem Brundtland. Kommissionen lämnade sitt betänkande, ”Our Common Future”, 1987 i vilken strategier för en hållbar utveckling behandlades.</p>
<p>CFC är en förkortning av klorfluorkarboner, eller freoner. Liksom vissa andra syntetiska gaser som HCFC och trikloretan, bryter de ned ozonskiktet, vilket medför en kraftig ökning av UV-strålning på jorden. Ämnena har utnyttjats i värmepumpar och kylskåp, som drivgas i sprayförpackningar, vid cellplasttillverkning, vid kemtvätt och som avfettningsmedel.</p>
<p>CLRTAP är en förkortning för konventionen för långväga gränsöverskridande luftföroreningar.</p>
<p>COD är en förkortning för Chemical Oxygen Demand, dvs. kemiskt syreförbrukande ämnen. Detta är ett mått på den mängd syre som behövs för en fullständig kemisk nedbrytning av organiska substanser i vatten.</p>
<p>CV-metoden är vissa betalningsviljestudier som syftar till att utröna människors värdering av t.ex. en miljöförändring.</p>
<p>Diskonteringsränta används vid beräkning av framtida kostnader och nyttor till ett nuvärde (värde i dag) och används vid kostnadsnyttoanalys av t.ex. investeringar.</p>
<p>Externa effekter (externaliteter, extern kostnad) är effekter vid sidan av dem som ligger till grund för ett beslut. En negativ extern effekt uppstår då ett företag genom utsläpp förorenar luft, mark eller vatten som kan påverka andra verksamheter eller enskilda individer.</p>
<p>Flexibla mekanismer är inom det s.k. Kyotoprotokollet (protokoll till klimatkonventionen) former för överföring av tillstånd/rättigheter att släppa ut klimatpåverkande gaser mellan konventionsparter, t.ex. handel med utsläppsrätter.</p>
<p>Flyktiga organiska ämnen bidrar till uppkomsten av marknära ozon, vilket kan ha negativ inverkan på växtlighet och människors hälsa. Utsläppen härrör bland annat från biltrafik, bostadsuppvärmning och avdunstning av bensin och lösningsmedel.</p>
<p>Förnybara resurser är sådana resurser som kan reproduceras t.ex. skog, fisk, ren luft och rent vatten.</p>
<p>Försiktighetsprincipen innebär enligt Riodeklarationen ”att om det föreligger hot om allvarlig eller oåterkallelig skada, får avsaknaden av full vetenskaplig bevisning inte användas som ursäkt för att skjuta upp kostnadseffektiva åtgärder för att förhindra miljöförstöring”.</p>
<p>Gini-koefficienten kan sägas visa hur stor inkomstskillnad det är mellan två slumpmässigt valda individer/hushåll.</p>
<p>Handelsbalansnettot är resultatet av en sammanställning av ett lands export och import av varor.</p>
<p>Humankapital är människors kunskaper, färdigheter och andra fysiska och psykiska egenskaper som bidrar till produktionsförmågan, vilka förvärvats genom investeringar i utbildning, hälsovård etc.</p>
<p>Icke-förnybara resurser är sådana resurser som inte kan reproduceras när de en gång utvunnits ur naturen, t.ex. mineralier och metaller.</p>
<p>In-situ värde är det marginella värdet av den befintliga resursstocken.</p>
<p>Internalisera är styrning som tvingar eller ger incitament till beslutsfattare att ta hänsyn till konsekvenser för andra. Internalisering av miljöeffekter kan ske genom bl.a. införande av miljöskatter eller miljöavgifter. Genom internalisering görs de externa effekterna interna.</p>
<p>Irreversibel är inom naturvetenskapen en process som inte i varje punkt är omvändbar. Begreppet kan också användas för att beteckna en samhällelig eller teknisk utveckling där det för varje gjort val finns få eller inga möjligheter att ”återvända”.</p>
<p>Justerad nettonationalprodukt används i denna Långtidsutredning som ett mått på hållbar utveckling och definieras som konsumtion justerad för värdet av nettoförändringar i realkapital, värdet av naturkapitalstocken, värdet av miljöskador samt handelsbalansnettot.</p>
<p>Klimatkonventionen är FN:s ramkonvention om klimatförändringar som undertecknades av drygt 150 länder i samband med den konferens om hållbar utveckling som hölls i Rio de Janeiro 1992.</p>
<p>Klimatpåverkande gaser är gaser som leder till en ökning av växthuseffekten. Främst utgörs dessa av koldioxid, metan, dikväveoxid (lustgas), fluorkolväten, perfluorkolväten samt svavelhexafluorid.</p>
<p>Kollektiv vara karaktäriseras av att en persons konsumtion av varan (eller nyttigheter) inte minskar andra personers möjligheter att dra nytta av densamma. Det kan också vara omöjligt, eller förbundet med stora kostnader, att hindra någon från att få tillgång till den kollektiva varan.</p>
<p>Kolmonoxid är en lukt- och färglös gas som bildas vid ofullständig förbränning i en bensinmotor, t.ex. vid tomgång och höga varvtal. Vid kallstart är halten särskilt hög. Påverkar människans hjärt- och kärlsystem.</p>
<p>Kolsänka är en varaktig ökning av koldioxidupptaget i skog och mark till följd av växternas fotosyntes.</p>
<p>Konsumentöverskottet är det värde en person tillmäter en vara eller en resurs utöver marknadspriset.</p>
<p>Konsumtionsperspektiv beskriver här vilka realekonomiska effekter (t.ex. till följd av en miljöförändring) som påverkar årets produktionsresultat, oavsett när i tiden de orsakades. Används vid justering av nationalräkenskaper.</p>
<p>Kostnadseffektivitet är det läge då ett givet mål uppnås till lägsta möjliga samhällsekonomiska kostnad.</p>
<p>Kostnadsintäktsanalys är en teknik för att identifiera och kvantifiera de intäkter och de kostnader som uppstår för samhället när t.ex. ett projekt genomförs. Framtida kostnader och intäkter diskonteras till ett värde i dag, s.k. nuvärde.</p>
<p>Kretsloppsanpassning definieras i Långtidsutredningen som en anpassning till återanvändning och återvinning av material som annars skulle ha blivit avfall.</p>
<p>Kritiska belastningsgränser är den nivå där ingen negativ effekt uppstått, men där ytterligare en liten tillförd mängd kan ge upphov till negativa effekter i form av långvariga och allvarliga skador.</p>
<p>Kvasi-optionsvärdet uppstår till följd av osäkerhet om framtiden och innebär att det finns ett värde i att hålla flera möjligheter öppna.</p>
<p>Kväveoxider är en grupp gaser bestående av kväve och syre som bildas vid förbränning. I fuktig luft omvandlas kväveoxider till salpetersyra, vilket faller ned som surt regn.</p>
<p>Kyotoprotokollet antogs 1997 och är ett resultat av förhandlingar inom klimatkonventionen och innebär bl.a. att ett bindande åtagande har fastställts för industriländerna att minska utsläppen av växthusgaser med 5,2 procent från 1990 års nivå till perioden 20082012.</p>
<p>Köpkraftsjusterad innebär att t.ex. BNP justeras, för att eliminera skillnader i prisnivå mellan länder. Efter en sådan justering kan en real jämförelse mellan länder göras, dvs. den mängd varor och tjänster som produceras i olika länder kan jämföras.</p>
<p>Marginalkostnadsprissättning innebär att priset på en vara sätts utifrån vad det kostar att producera ytterligare en enhet av denna vara.</p>
<p>Marknadsmisslyckande (marknadsimperfektion) är en marknadssituation med ineffektiv resursfördelning p.g.a. att det t.ex. saknas marknader för vissa varor och tjänster.</p>
<p>Marknära ozon är det ozon som finns i marknära luftlager och kan inverka negativt på växtlighet och på människors hälsa. Utsläpp av kväveoxider och kolväten har medfört ökad bildning av ozon i den lägre atmosfären.</p>
<p>Miljöavgiftens syfte är det samma som miljöskattens, men till skillnad från denna är en avgift ”öronmärkta” för en viss användning och återförs i någon form till det kollektiv som har erlagt avgiften.</p>
<p>Miljöbalken är den samlade svenska miljölagstiftningen.</p>
<p>Miljökuznetskurvan visar sambandet mellan inkomst eller BNP per person och miljöpåverkande utsläpp i form av ett upp- och nedvänt U. Detta innebär att vid en låg nivå på inkomst eller BNP per person ökar utsläppen i takt med ökande inkomst i ett land. Vid en viss nivå på inkomst eller BNP per person tenderar emellertid utsläppen att minska när inkomsten fortsätter att öka.</p>
<p>Miljöresurs är luft, vatten, skogsekosystemet och jordbruksekosystemet.</p>
<p>Miljöskatter syftar till att ”vrida” priser rätt, så att priserna avspeglar värdet eller kostnaden för de miljöeffekter som uppstår vid konsumtionen eller produktionen av varan eller tjänsten (dvs. internalisera de externa effekterna). En skatt är en allmän inkomst till statskassan.</p>
<p>Monetär innebär att värdet uttrycks i termer av pengar.</p>
<p>Montrealprotokollet är ett åtgärdsprogram för avveckling av ozonnedbrytande ämnen för de anslutna parterna. Sverige ratificerade Montrealprotokollet 1988.</p>
<p>Naturkapitalet är de samhällsekonomiska värden som utgörs av ekosystemen skog, jordbruksmark, sötvatten och vatten, samt tillgången till ändliga resurser.</p>
<p>Naturresurs är en resurs som utvinns för ekonomisk vinning, t.ex. metaller, fossila bränslen, fisk, vilt, bär och svamp.</p>
<p>Nettonationalprodukt (NNP) är BNP minus förslitning av kapital.</p>
<p>Optimeringsmodeller innebär att ett visst värde maximeras eller minimeras under förutsättning att ett antal restriktioner uppfylls.</p>
<p>Optionsvärdet är den nytta människor finner i att en resurs sparas, trots att hon inte tänker utnyttja den i dag.</p>
<p>Ozonuttunnande är t.ex. utsläpp av freoner. Se CFC ovan. ppm (miljondelar av totala luftvolymen) är en måttenhet som används bl.a. för koldioxidhalten i atmosfären.</p>
<p>Produktionsperspektiv omfattar här de realekonomiska effekter av t.ex. en miljöförändring som årets aktiviteter kan ge upphov till i år och i framtiden. Används i samband med justering av nationalräkenskaper.</p>
<p>Realekonomiska effekter utgörs här av de effekter som påverkar ekosystemens produktivitet och därmed åsamkar faktiska ekonomiska konsekvenser.</p>
<p>Realkapital är den produktionsapparat som består av maskiner, byggnader, transportmedel, vägar, m.m.</p>
<p>Riodeklarationen antogs vid FN-konferensen om miljö och utveckling 1992 och lägger fast ett antal grundläggande principer både vad gäller miljö och utvecklingsarbete inom länder och mellan länder.</p>
<p>Romfördraget ligger till grund för Europeiska gemenskapen. Undertecknandet skedde i Rom 1957, men ändringar har därefter skett genom bestämmelser i nya fördrag.</p>
<p>Rödlistade arter är sådana arter som är akut hotade, sårbara, sällsynta eller hänsynskrävande. Rödlistorna tillhandahålls av artdatabanken.</p>
<p>Samhällsekonomisk kostnad inkluderar, förutom privatekonomiska kostnader, även kostnader för de externa effekterna.</p>
<p>Signifikant är något som kan säkerställas med hjälp av statistiska metoder.</p>
<p>Skogslager är värdet av skogens virkesstock (virkesförråd).</p>
<p>Svaveldioxid är en gas bestående av svavel och syre som bildas vid förbränning av svavelhaltiga bränslen som svartlut och olja. I kontakt med fuktig luft omvandlas svaveldioxid till svavelsyra. Utsläppet bidrar till försurningen.</p>
<p>Transaktionskostnader är kostnader för beräkningar, underlag och avtal som ligger till grund för själva transaktionen. Som exempel kan nämnas växlingskostnader, juridiska kostnader för kontrakt och avtal samt transportkostnader.</p>
<p>Undvikandekostnad är kostnaden för att undvika miljöproblem.</p>
<p>Utsläppsrätter/kvoter är en definierad delmängd av den totalt tillåtna utsläppsmängden i ett land som fastställs av staten. Staten kan ge bort eller sälja utsläppsrätter till olika aktörer som bidrar till utsläppen, vilka i sin tur köper och säljer rätter/kvoter av varandra i syfte att få till stånd kostnadseffektiva utsläppsminskningar.</p>
<p>Utvinningskostnaden är produktionskostnaden för att utvinna en naturresurs.</p>
<p>Välfärdsekonomiska effekter är här det värde människor finner i en god miljö utöver de rena produktionsminskningar miljöproblemen för med sig (dvs. de realekonomiska effekterna).</p>
<p>Växthuseffekt uppstår då värmestrålning från jorden absorberas av bland annat koldioxid och vattenånga. Vid ökade utsläpp av koldioxid förstärks växthuseffekten.</p>
<h2>Referenser</h2>
<p>Ahnér, E. & Brann, K. [1996], ”Fisk – en miljöhotad naturresurs”, Konjunkturinstitutet.</p>
<p>Aronsson,T. & Löfgren, K-G. [1999], ”Gröna Nationalräkenskaper: Välfärdsindex eller moment 22?” i Henriksson, J. (red.), Ekonomi och miljö. En antologi, Arbetarrörelsens Ekonomiska Råd, AER-rapport 4, Sjuhäradsbygdens Tryckeri.</p>
<p>Bohm, P. [1977], Samhällsekonomisk effektivitet, Studieförbundet Näringsliv och Samhälle, Stockholm.</p>
<p>Dahmén, E. [1968], Sätt pris på miljön. Samhällsekonomiska argument i miljöpolitiken, SNS Förlag, Stockholm.</p>
<p>Ds 1995:70, Generationsräkenskaper, Expergruppen för studier i offentlig ekonomi (ESO), Finansdepartementet, Fritzes, Stockholm.</p>
<p>Ds 1997:26, Sveriges Andra Nationalrapport om Klimatförändringar,</p>
<p>Fritzes, Stockholm.</p>
<p>Ds 1997:81, Fisk och fusk – mål, medel och makt i fiskeripolitiken, Expertgruppen för studier i offentlig ekonomi (ESO), Finansdepartementet, Fritzes, Stockholm.</p>
<p>Emanuelsson, U. [1999], ”Biologisk mångfald och uthålligt samhälle” i</p>
<p>Naturbruk och hållbar utveckling, SLU kontakt 6, Uppsala. Energimyndigheten [1999], Energiläget i siffror1999.</p>
<p>Hultkrantz, L. [1995], ”Allemansrätten – hur bör den förändras” i Ds 1995:15, Hushållning med knappa naturresurser – exemplen allemansrätten, fjällen och skotertrafik i naturen, Expertgruppen för studier i offentlig ekonomi (ESO), Finansdepartementet.</p>
<p>Hägerhäll, B. (red.) [1989], Vår gemensamma framtid, Rapport från Världskommissionen för miljö och utveckling under ordförandeskap av statsminister Gro Harlem Brundtland, Prisma/Tidens förlag.</p>
<p>Jernelöv, A. [1989], ”Ekologi och miljöpolitik”, i Bergman, L. (red.), Värdera miljön!, SNS Förlag, Stockholm.</p>
<p>Kindbom, K., Sjöberg, K. & Lövblad, G. [1993], ”Emissioner av svavel, kväve och alkaliskt stoft i Sverige 1900-1990”, i Beräkning av ackumulerad syrabelastning från atmosfären till de svenska ekosystemen, Delrapport 1, Institutet för vatten- och luftvårdsforskning (IVL), Göteborg.</p>
<p>Konjunkturinstitutet & SCB [1992], Nationalförmögenheten, Bilaga 11 till Långtidsutredning 1992, Finansdepartementet.</p>
<p>Konjunkturinstitutet & SCB [1998], Svenska Miljöräkenskaper, Stockholm.</p>
<p>Konkurrensverket [2000], Konkurrensen i Sverige under 90-talet – problem och förslag, rapport 2000:1, Stockholm.</p>
<p>Kretsloppsdelegationen [1997], Strategi för Kretsloppsanpassade material och varor, rapport 1997:14, Stockholm.</p>
<p>Kriström, B. & Wibe, S., [1992], En Effektiv Miljöpolitik, Bilaga 6 till Långtidsutredningen 1992, Finansdepartementet, Allmänna Förlaget, Stockholm.</p>
<p>Kriström, B. & Brännlund, R. [1998], Miljöekonomi, Studentlitteratur. Kågeson, P. [1993], Miljö och Ekonomi i Samspel, Naturskyddsföreningens förlag, Stockholm.</p>
<p>Kågeson, P. [1997], Growth versus the Environment – is there a tradeoff?, doktorsavhandling, Institutionen för miljö- och energisystemstudier, Lunds Universitet.</p>
<p>Miljöförbundet Jordens Vänner [1998], Ställ om för Rättvist Miljöutrymme. Mål och beräkningar för ett hållbart Sverige, Göteborg.</p>
<p>Molander, P. [1995], Miljön som långsiktig restriktion, Bilaga 2 till Långtidsutredningen 1995, Finansdepartementet, Fritzes, Stockholm.</p>
<p>Mäler, K-G. [1984], ”Nya Ekonomiska Styrmedel i Miljöpolitiken”,</p>
<p>Ekonomisk Debatt, Nr. 7.</p>
<p>Mäler, K-G. [1989], ”Europeisk försurning – möjligheter till samarbete”, i Bergman, L. (red.), Värdera miljön!, SNS Förlag, Stockholm.</p>
<p>Mäler, K-G. [1997], ”Beskattning av naturresurser”, i Skatter, miljö och sysselsättning, Bilaga, SOU 1997:11.</p>
<p>Naturvårdsverket [1997], Miljöskatter i Sverige – ekonomiska styrmedel i miljöpolitiken, Naturvårdsverkets förlag.</p>
<p>Naturvårdsverket [1998], Gruvavfall – miljöeffekter och behov av</p>
<p>åtgärder, Rapport 4948, Stockholm.</p>
<p>NUTEK [1991], Koldioxidutsläpp: utsläpp och beräkningsmetodik, Allmänna förlaget, Stockholm.</p>
<p>NUTEK [1997], Klimatrapport 1997, R 1997:29, Stockholm.</p>
<p>NUTEK [1999], Kretsloppsanpassning ur ett samhällsekonomiskt perspektiv, Bilaga 4, Långtidsutredningen 1999/2000, FaktaInfo, Stockholm.</p>
<p>Radetzki, M. & Jonsson, B. [2000] ”1900-talet – de ökande inkomstklyftornas århundrande. Men hur tillförlitliga är siffrorna?”,</p>
<p>Regeringens proposition [1996/1997:1], Bilaga 4, Fördelningspolitisk redogörelse.</p>
<p>Ryberg, A. & Erikssson, E. [1999], ”Sustainable Development within the Aluminium Sector”, Naturvårdsverket rapport 5040, Stockholm.</p>
<p>SCB [1998a], Nationalräkenskaper 1980-1996. SCB [1998b], BNP Kvartal 1998:4.</p>
<p>SCB [2000], Miljöpåverkan av svensk handel – resultat från en pilotstudie, Rapport 2000:5.</p>
<p>SGU [1999], Grundvatten av god kvalitet, Stockholm.</p>
<p>betänkande av Miljövårdsberedningen, Fakta info direkt, Stockholm.. SOU 2000:7, Långtidsutredningen 1999/2000, Fritzes, Stockholm.</p>
<p>SOU 2000:45, Handla för att uppnå klimatmål!, slutbetänkande från Utredningen om möjligheterna att utnyttja Kyotoprotokollets flexibla mekanismer i Sverige, Fritzes, Stockholm.</p>
<p>Sterner, T. [1994], ”Kompendium i miljöekonomi”, opublicerat material, Enheten för Miljöekonomi, Göteborgs Universitet.</p>
<p>Svedberg, P. [1999], ”Vad bestämmer skillnader i tillväxt mellan länder?”, i Calmfors, L. & Persson, M. (red.), Tillväxt och ekonomisk politik, Studentlitteratur, Lund.</p>
<p>Utrikesdepartementet [1996], Förenta Nationernas världstoppmöte om social utveckling 1995, Aktstycken utgivna av Utrikesdepartementet, Ny serie II:50, Stockholm.</p>
<p>UNEP [1994], Konventionen om Biologisk Mångfald, Genève. UNFCCC [1992], Convention on Climate Change, OECD, Paris.</p>
<p>U.S. Census Bureau [2000], hemsida på internet: http://www.census.gov, 2000-05-16.</p>
<p>World Bank [a] World Development Report, olika årgångar.</p>
<p>Press, Oxford.</p>
<p>Worldwatch Institute Norden och Naturvårdsverket [1999], Tillståndet i världen -99 , Naturvårdsverkets förlag, Stockholm.</p>
<p>I nternet:  www.fritzes.se</p>
<p>Omslag: Anders Körling</p>
