<h1>Sammanfattning</h1>
<h2>Utredningens uppdrag</h2>
<p>saknas även en tydlig koppling till de ekonomiska ramarna och kraven på operativ förmåga. Materielplaneringsprocessen och budgetprocessen är inte samordnade.</p>
<p>Det är enligt regeringens mening svårt för regeringen att påverka vilka projekt som Försvarsmakten och Försvarets materielverk får börja projektera eller omfattningen av de projekt som påbörjas. Det finns heller ingen tydlig process för hur påbörjade investeringar kan avbrytas eller omprioriteras.</p>
<p>Utredningen  konstaterar att det inom försvarsområdet inte finns ett skriftligt officiellt fastställt system över hur materielförsörjningen ska planeras, beslutas och följas upp mellan regeringen och myndigheterna samt mellan riksdagen och regeringen. Detta är en skillnad jämfört med exempelvis transportinfrastrukturområdet.</p>
<p>Utredningen konstaterara att beslutsunderlagen till riksdagen och regeringen inte är fullständiga. Ett enskilt materielsystem kan i olika faser belasta flera olika av Försvarsmaktens anslag från utveckling, över anskaffning, drift och underhåll, en internationell insats samt slutligen avveckling.</p>
<p>Utredningen anser att uppdelningen innebär att analyser och åtgärder som kan vara rationella för att minimera de totala kostnaderna i ett livscykelperspektiv försvåras, eftersom insynen i anslagsbelastningen i viss mån saknas och uppföljningen försvåras. Regeringen, och i förlängningen riksdagen, får därför svårt att bedöma investeringens samtliga kommande utgiftskonsekvenser, och därmed vilka försvarsekonomiska och statsfinansiella konsekvenser som anskaffningen medför. Det är svårt att göra avvägningen mellan att nyanskaffa ett materielsystem eller att livstidsförlänga ett existerande system.</p>
<h2>Utredningens förslag</h2>
<p>Planerings-, besluts- och uppföljningsprocessen</p>
<p>Riksdagen och regeringen bör en gång per valperiod ta ställning till de investeringar som bör ingå i en långsiktig plan som omfattar 12 år. För att inrikta Försvarsmaktens arbete med att ta fram förslag till en sådan plan bör regeringen ge planeringsanvisningar till Försvarsmakten, i vilka regeringens inriktning och prioriteringar läggs fast inom angiven en ekonomisk ram. under genomförandeåret, bör införas mellan Regeringskansliet och berörda myndigheter. Uppföljningen bör omfatta pågående investeringar och beskriva materielens leveransstatus, viktigare beslutstidpunkter, ekonomiska utfall samt ännu icke intecknat ekonomiskt utrymme.</p>
<p>Budgettekniska förslag</p>
<p>Det bör ske en renodling av anslagen inom utgiftsområde 6 Försvar och samhällets krisberedskap inom materielområdet. Inriktningen bör vara att anslaget 1:1 Förbandsverksamhet och beredskap  rensas från vidmakthållandekostnader och anslaget 1:2 Försvarsmaktens insatser internationellt  rensas från investerings- och vidmakthållandekostnader, så att anslaget 1:3 Anskaffning av materiel och anläggningar  blir ett renodlat investeringsanslag och att anslaget 1:4 Vidmakthållande, avveckling m.m. av materiel och anläggningar  blir ett renodlat anslag för vidmakthållande.</p>
<p>Utredningen föreslår, i likhet med Ekonomistyrningsverket, att samtliga investeringsutgifter bör tas med i investeringsplanen, men att myndighetsutgifterna särredovisas. Investeringsplanen bör delas in i objekt eller objektsgrupper.</p>
<p>Redovisningen av beställningsbemyndigandena bör utvecklas så att det tydligt framgår vilka objekt eller objektsgrupper som avses, vilken ekonomisk omfattning de har och under vilka år som utgifterna bedöms falla ut. I likhet med inom transportinfrastrukturområdet bör beställningsbemyndigandet inte omfatta inomstatliga åtaganden mellan myndigheter.</p>
<p>En anslagskredit bör beviljas om 10 procent på den del av anslaget 1:3 Anskaffning av materiel och anläggningar  som avser investeringsutgifter utanför staten.</p>
<p>Förslagens genomförande</p>
<p>Det bör utarbetas en planerings-, besluts- och uppföljningsprocess som fastställs av regeringen eller Regeringskansliet och som beskriver ansvarsfördelningen och styrningen mellan riksdagen och regeringen samt mellan regeringen och myndigheterna. Arbetet som bör bedrivas i projektform av Regeringskansliet i nära samarbete med Försvarsmakten, Försvarets materielverk samt med externt stöd.</p>
<h2>Förslagens effekter</h2>
<p>Utredningens förslag skapar en mer långsiktig och strategisk styrning av materielinvesteringarna. Det ger möjlighet för riksdagen och regeringen att fatta beslut om större helheter, utan att statsmakternas kortsiktiga beslutsmandat begränsas.</p>
<p>Processen gör det möjligt för regeringen att tidigt påverka investeringarna samt ge riksdagen och regeringen fler beslutstillfällen under pågående arbete. Processen bidrar till en bättre samordning mellan regeringens och försvarsmyndigheternas arbete inför investeringar i försvarsmateriel. Investeringsplaneringen utgår från den av riksdagen och regeringen beslutade insatsorganisationens behov och krav på operativ förmåga samt statsmakternas prioriteringar över tid.</p>
<p>De ekonomiska ramar som riksdagen och regeringen beslutat är styrande för planeringen och ger förlagen en tydligare koppling till den statliga budgetprocessen.</p>
<p>Utredningen föreslår en förbättrad ordning för regeringens uppföljning av beslutade investeringar som förbättrar möjligheten för regeringen att följa upp objekten ur såväl ekonomiska som förmågemässiga perspektiv.</p>
<p>Förslagen skapar en större öppenhet i redovisningen av de beslutade investeringarnas ekonomi till riksdagen, vilket riksdagen har begärt. Riksdagens insyn, möjlighet till mer långsiktig och strategisk påverkan och uppföljning, av tidigare fattade beslut förbättras.</p>
<p>Utredningens förslag ger regeringen förutsättningar att skapa en större öppenhet gentemot riksdagen, ger samlade beslutstillfällen, förbättrade uppföljningar av beslutade investeringar samt att tidigt påverka investeringsplaneringen. Sammantaget sett ger förslagen möjlighet för statmakterna att fatta investeringsbeslut på strategisk nivå.</p>
<p>Regeringens beslut föreslås meddelas Försvarsmakten en gång  per år i regleringsbrevet. Därmed skapas en tydligare och mer sammanhållen återkoppling till Försvarsmaktens underlag. Processen förbättrar möjligheterna för Försvarsmakten att få tidiga ställningstaganden från regeringen till föreslagna investeringar och till vilka investeringar som får förberedas för framtida anskaffning. Ledtiderna bör därmed kunna kortas.</p>
<p>Sammantaget ger förslagen, för alla instanser, en ökad insyn, tydlighet, struktur och fasthet i Försvarsmaktens materielförsörjning.</p>
