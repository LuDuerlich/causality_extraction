<h1>Sammanfattning av uppdraget</h1>
<h2></h2>
<p>En särskild utredare skall göra en samlad översyn av de processuella regler som gäller för olika förmåner inom socialförsäkringen. I översy- nen skall ingå en kartläggning av tillämpningen av nuvarande bestäm- melser. Utredaren skall i den mån det visar sig lämpligt redovisa för- slag till förändringar, som bör ha inriktningen att enhetliga processuella regler så långt som möjligt skall gälla för hela det område där en all- män försäkringskassa är beslutande organ.</p>
<p>Den särskilde utredaren skall även se över Riksförsäkringsverkets roll enligt 20 kap. 12 § lagen (1962:381) om allmän försäkring och därtill anknytande bestämmelser i andra författningar samt, i förekom- mande fall, lämna förslag till förändringar.</p>
<p>Vidare skall utredaren kartlägga rutinerna för beslut som fattas ge- nom automatisk databehandling inom socialförsäkringsområdet. I detta sammanhang skall utredaren bland annat överväga hur beslutskompe- tensen bör fördelas mellan den myndighet som tillhandahåller datastö- det och den myndighet som anses vara beslutsfattande samt i vad mån hanteringen av beslut genom automatisk databehandling i större ut- sträckning än i dag bör regleras i lag.</p>
