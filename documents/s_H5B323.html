<h1>Sammanfattning</h1>
<h2></h2>
<p>Sverige behöver en förvaltningspolitik för en nationell digital infra- struktur. Sverige har halkat efter jämförbara länder när det gäller digital förvaltning. Orsaken är främst, enligt utredningens bedöm- ning, ett medvetet val att delegera ansvaret för arbetet med e-för- valtning till myndigheterna. Att arbetet varit framgångsrikt i många avseenden kompenserar inte för de begränsningar detta inneburit. Regeringen har avstått från att använda de styrinstrument som står till buds t.ex. genom att inte formulera styrande mål för vad som ska uppnås och förtydliga vilka uppdrag myndigheterna har när det gäller förvaltningens digitalisering. Utredningen anser att politiken för digital förvaltning bör utformas mot bakgrund av dess roll i den nationella digitala infrastrukturen. En prioriterad fråga är vad som ska vara det offentliga åtagandet i denna infrastruktur, både i prin- cipiella termer och i fråga om vilka tjänster som det offentliga ska tillhandahålla.</p>
<p>Utredningen anser att det behövs en övergripande plan för att stärka digitaliseringen av den offentliga sektorn. Enligt planen, som enligt utredningen bör bestå av följande sju punkter, ska</p>
<p> regeringen besluta om ett mål för övergången till digital förvalt- ning,</p>
<p> regeringen klargöra vilka de offentliga åtagandena ska vara i den nationella digitala infrastrukturen,</p>
<p> myndigheternas uppdrag preciseras, både avseende vad som gäl- ler generellt och vad som är specifikt för vissa myndigheter,</p>
<p> myndigheternas och kommunernas arbete med att bygga ut den digitala förvaltningen följas upp genom självutvärdering och veri- fiering,</p>
<p> samarbetet mellan staten, kommunerna och landstingen ges fas- tare former genom överenskommelser och uppföljning,</p>
<p> informationssäkerhet och integritetsskydd beaktas i varje skede av arbetet med att bygga ut den digitala förvaltningen,</p>
<p> de centrala statliga uppgifterna i arbetet att utveckla den offent- liga förvaltningen samlas hos en myndighet.</p>
<p>Samla ansvaret för digitaliseringen hos en myndighet</p>
<p>I uppdraget att analysera hur digitaliseringen i den offentliga sek- torn kan stärkas genom att, inom ramen för den befintliga myndig- hetsstrukturen, samla ansvaret för dessa frågor till en myndighet har utredningen dels analyserat vilka befogenheter och uppgifter som ansvaret ska innehålla, dels vilken myndighet som är bäst lämpad att ta hand om uppdraget.</p>
<p>Utredningen föreslår att det i det samlade ansvaret, från och med den 1 juli 2018, ska samlas uppgifter och uppdrag som flera olika aktörer har redan i dag. Dessa uppgifter är av olika karaktär och varaktighet. Dessutom har utredningen identifierat flera nya, eller i vissa fall ”nygamla”, uppgifter som bör ingå i uppdraget.</p>
<p>Verksamheten i det samlade ansvaret ska bidra till att de offent- liga myndigheterna uppnår målen för den digitala förvaltningen. I uppdraget ska ingå att ge stöd till regeringen i principiella och strate- giska frågor om den offentliga sektorns digitalisering. Dessutom ska ingå att stödja regeringens arbete när det gäller frågor om den offent- liga sektorns digitalisering som Europeiska Unionen och internatio- nella samarbetsorgan behandlar.</p>
<p>I uppdraget ska ingå att ansvara för att stödja statliga myndig- heters och kommuners digitala utveckling och genomförandet av nationella digitala tjänster, samt vidta eller föreslå sådana åtgärder som behövs för att säkerställa en effektiv och ändamålsenlig digitali- sering av den offentliga förvaltningen. Uppdraget ska vidare innebära rätten att meddela föreskrifter i fråga om verkställigheten av författ- ningar om den statliga förvaltningens digitalisering. I uppdraget ska även ingå att säkerställa att myndigheterna har tillgång till en ända- målsenlig infrastruktur när det gäller standarder eller liknande krav som ska vara gemensamma för elektroniskt informationsutbyte.</p>
<p>Uppdraget innebär att samarbeta med myndigheter som svarar för administrativt stöd, inköpssamordning och upphandlingsstöd och därigenom verka för effektivitet och användning av verksamhets- anpassad informationsteknik inom den offentliga sektorn, samt att beakta intresset av innovationer och teknikneutrala lösningar. I för- slaget ingår att E-legitimationsnämndens verksamhet inordnas i det nya samordningsuppdraget och att nämndens uppgifter förs över till den myndighet som får detta uppdrag. I samordningsuppdraget ingår därutöver att, något senare, ta över ansvaret för Mina meddelanden och Min myndighetspost.</p>
<p>Enligt utredningen behöver säkerhetsfrågorna integreras i digita- liseringen av den offentliga sektorn. Utredningens bedömning är att stödet till statliga och kommunala myndigheter behöver stärkas i dessa frågor. Utredningen föreslår därför att det i det samlade upp- draget ska ingå att uppmuntra utarbetandet av uppförandekoder enligt dataskyddsförordningen inom e-förvaltningen, och att sam- verka med Datainspektionen, Myndigheten för samhällsskydd och beredskap samt Post- och Telestyrelsen. Detta för att underlätta myndigheternas arbete med informationssäkerhet och säkerställa en enhetlig hantering av frågor om dataskydd och personlig integritet.</p>
<p>Utredningen föreslår vidare att det vid den myndighet som får det samlade ansvaret ska inrättas ett digitaliseringssamverkansråd som har till uppgift att ge myndighetschefen råd för att främja ut- vecklingen av den offentliga sektorns digitalisering. En viktig uppgift för digitaliseringssamverkansrådet är att stödja samverkan mellan de olika aktörerna i utvecklingen av digitaliseringen av den offentliga sektorn.</p>
<p>Utredningen bedömer att Ekonomistyrningsverket är bäst läm- pad att ta emot uppdraget om ett samlat ansvar för digitaliseringen av den offentliga sektorn. En alternativ lösning kan vara att E-legi- timationsnämnden utvecklas till att omfatta hela det samlade ansvar som utredningen föreslår.</p>
<p>Om Mina meddelanden</p>
<p>Utredningen föreslår att regeringen inför en rätt för enskilda och företag att få myndighetspost elektroniskt och att alla statliga myn- digheter ska skicka myndighetspost elektroniskt om inte regeringen</p>
<p>beslutar annat. Utredningens bedömning är att inom ett par år måste i princip all myndighetspost vara digital. Utredningen anser att de statliga myndigheterna ska gå före och ansluta till och använda Mina meddelanden. Myndigheterna måste även bli bättre på att informera om hur det digitala leveranssättet fungerar, till exempel med avseende på säkerhet, integritet och tillgänglighet men också att enskilda och företag, genom att skaffa en digital brevlåda, bidrar till att de offent- liga resurserna kan användas till mer värdeskapande verksamhet.</p>
<p>Utredningen menar att Mina meddelanden behöver en egen för- fattning och föreslår därför att en ny förordning införs som samlar det regelverk som behövs för infrastrukturen. Utredningen föreslår att alla statliga myndigheter på sina webbplatser ska informera en- skilda och företag om rätten få försändelser elektroniskt.</p>
<p>Utredningen bedömer vidare att Mina meddelanden bör utveck- las till att bli en nationell digital tjänst för säker och spamfri e-post till företag och enskilda och att Skatteverket tar fram riktlinjer an- gående vilken typ av meddelanden som myndigheter bör skicka genom Mina meddelanden.</p>
<p>Utredningen föreslår att personuppgiftsansvaret i Mina medde- landen regleras i den nya förordningen om en infrastruktur för säkra elektroniska försändelser och att regeringen utreder och tar ställ- ning till hur offentliga myndigheter ska behandla och förhålla sig till s.k. eget utrymme.</p>
