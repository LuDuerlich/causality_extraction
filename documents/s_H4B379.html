<h1>Sammanfattning</h1>
<h2></h2>
<p>I betänkandet föreslår utredningen en känneteckensrättslig reform. Utredningens förslag omfattar en rad ändringar i varumärkeslagen, en ny lag om företagsnamn, en ny lag om skydd för beteckningar på jordbruksprodukter m.m. och vissa ändringar i mönsterskydds- lagen.</p>
<p>Ändringarna i varumärkeslagen syftar huvudsakligen till att genomföra EU:s nya varumärkesdirektiv. Direktivet är resultatet av den översyn av EU:s varumärkesreglering som har pågått mellan åren 2013 och 2015. Även om det inte är fråga om någon fullharmo- nisering av hela rättsområdet, medför direktivet att varumärkes- rätten i stor utsträckning blir likalydande inom unionen. Att varu- märkesrätten blir mer enhetlig underlättar för de många företag som bedriver verksamhet på den inre marknaden. Varumärken spelar en avgörande roll för företagens möjligheter att nå framgång. Många varumärken motsvarar betydande ekonomiska värden grundat på stora investeringar. Ett varumärke är inte sällan ett företags mest värdefulla tillgång.</p>
<p>I sak innebär ändringarna i varumärkeslagen i flera avseenden att lagen moderniseras och förenklas. Den centrala varumärkesrätten – t.ex. vad som kan utgöra ett varumärke och vad som krävs för att kunna få och behålla en varumärkesregistrering – utformas i nära anslutning till EU-direktivet. Det underlättar en tillämpning och tolk- ning av lagen i enlighet med direktivet. Vidare ansluter de svenska reglerna till EU:s varumärkesförordning, vilket förenklar för dem som använder både det nationella registeringsförfarandet och för- farandet för EU-varumärken. Flera av ändringarna syftar till att kodi- fiera EU-domstolens praxis. Att EU-domstolens praxis bättre åter- speglas i lagen gör det tydligare vad som gäller.</p>
<p>Ett förslag är att varumärkeslagen blir mer teknikneutral. Det nu- varande kravet på att ett tecken måste återges grafiskt slopas. I stället</p>
<p>införs ett mera allmänt tillämpbart krav på att ett varumärke kan bestå av alla tecken som tydligt kan återges i varumärkesregistret.</p>
<p>En annan betydelsefull ändring är att ensamrätten utvidgas till att omfatta även transitering och liknande tullåtgärder. På detta sätt kommer man mera effektivt åt handeln med varumärkesförfalskade varor. I dag krävs att varorna ska importeras till Sverige för att det ska kunna utgöra varumärkesintrång. Tullverket får därmed ökade möjligheter att ingripa mot förfalskningar.</p>
<p>Bland övriga förslag kan nämnas följande. Reglerna om ingiv- ningsdag blir tydligare, vilket har betydelse för giltigheten av en varu- märkesregistrering. Registreringen ska gälla i tio år från ingivnings- dagen. Patent- och registreringsverket ska kunna häva en registrering efter invändning endast om det finns något hinder mot registrering på grund av andras rättigheter, dvs. de relativa registreringshindren. De absoluta hindren ska inte längre kunna åberopas i invändnings- förfarandet. En förlikningsfrist införs under invändningsförfaran- det hos Patent- och registeringsverket, vilket leder till färre tvister. Det ställs högre krav på användningen av ett varumärke vid en in- vändning mot registrering, en talan om hävning och en talan om intrång. En hävning av en registrering ska inte bara gälla från beslutet om hävning och framåt i tiden utan också för förfluten tid, med vissa begränsningar. Reglerna om överlåtelse av varukännetecken och ansökningar om registreringar blir tydligare.</p>
<p>Den andra delen av reformen är en ny lag om företagsnamn. Den nya lagen ska ersätta den nuvarande firmalagen. Det rör sig om en redaktionell översyn och en språklig modernisering av lagstiftning- en. Den nya lagen är utformad med varumärkeslagen som förebild. Vissa sakliga ändringar görs som innebär att den nya lagen samord- nas med varumärkeslagen, för att åstadkomma en bättre balans mellan lagarna. En annan ändring är att registreringsmyndigheten ska kon- trollera så ett företagsnamn inte kommer i strid med lagen om före- taget skulle ändra sin verksamhet. En moderniserad och förenklad lag gör reglerna mer tillgängliga och praktiskt hanterbara för före- tagen. Liksom varumärkeslagen har lagen om företagsnamn stor be- tydelse för näringslivet. De flesta näringsidkare kommer i kontakt med lagen och kan utnyttja det skydd som den ger för ett företags- namn.</p>
<p>Den tredje delen av reformen är en ny lag om skydd för beteck- ningar på jordbruksprodukter m.m. I den nya lagen samlas bestäm-</p>
<p>melser om civilrättsliga sanktioner vid intrång i beteckningar som skyddas inom unionen enligt EU-förordningar och internationella handelsavtal. Genom lagen kommer beteckningar som skyddas av handelsavtal att få ett väsentligt starkare skydd än de har i dag.</p>
<p>Ändringarna i mönsterskyddslagen innebär att registeringshind- ren anpassas bättre till de förändringar som har gjorts på det varu- märkesrättsliga området.</p>
<p>I betänkandet görs också överväganden om skyddet för konst- närsnamn och likartade namn. Utredningen gör bedömningen att någon lagändring inte är motiverad.</p>
<p>Reformen föranleder följdändringar i ett stort antal andra för- fattningar. Den föreslås träda i kraft den 1 januari 2019.</p>
