<h1>Sammanfattning</h1>
<h2></h2>
<p>Uppdraget</p>
<p>Den 1 maj 2006 infördes ett särskilt registreringsförfarande för vissa växtbaserade läkemedel, kallade traditionella växtbaserade läkemedel. Bestämmelserna medför nya förutsättningar för en relativt stor del av de läkemedel som i dag är godkända som naturläkemedel och säljs i den öppna handeln. De naturläkemedel som enligt de nya bestämmelserna skall registreras som traditionella växtbaserade läkemedel kommer fortfarande att kunna säljas i den öppna handeln. De som i stället skall godkännas som växtbaserade läkemedel kommer enligt 4 § lagen (1996:1152)om handel med läkemedel m.m. att omfattas av Apoteket AB:s detaljhandelsmonopol. Det finns övergångsbestämmelser som under vissa förutsättningar gäller till och med den 30 april 2009.</p>
