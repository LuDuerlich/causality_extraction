<h1>Sammanfattning av uppdraget</h1>
<h2></h2>
<p>Kommittén Forskning 2000 (U1997:09) skall följa upp hur de små och medelstora högskolorna utnyttjar tilldelade forskningsmedel. Kommittén skall vidare föreslå kriterier för den framtida fördelningen av forskningsmedel.</p>
<p>Kommittén Forskning 2000 (U1997:09) har enligt sina direktiv i uppdrag att analysera de statliga forskningsinsatserna i perspektiv av samhälleliga behov och forskningens möjligheter samt lämna förslag om utformning av forskningsorganisation och ansvarsfördelning mellan berörda forskningsfinansierande och utförande organ (dir. 1997:67). Kommittén skall vidare lämna förslag i fråga om vilket beslutsunderlag som bör tas fram inför statsmakternas forskningspolitiska beslut.</p>
<p>Riksdagen beslutade med anledning av regeringens budgetproposition för år 1997 om ökade resurser för forskning och forskarutbildning. Beslutet innebar bl.a. att de mindre och medelstora högskolorna tilldelades ökade och permanenta forskningsresurser. Utbyggnaden av de mindre och medelstora högskolornas permanenta forskningsresurser innebär att dessa högskolor år 1997 förfogar över cirka 5 % av det belopp som riksdagen anslår till forskning vid universitet och högskolor.</p>
<p>Trots att de mindre och medelstora högskolorna har förhållandevis små resurser för forskning, bedrivs forskning där i ökande omfattning. Antalet forskarutbildade lärare och doktorander ökar stadigt, liksom de externa medlen till forskningsverksamheten. De forskningsmiljöer som har utvecklats vid de mindre och medelstora högskolorna har ofta ett nära samarbete med det omgivande samhället, vilket har betydelse för det regionala näringslivet och främjar tekniköverföring och forskningsinformation. Forskningen har naturligtvis stor betydelse även för grundutbildningens kvalitet och för lärarnas kompetensutveckling.</p>
<p>En profilering av forskningen är nödvändig och det är varje högskolas ansvar att utveckla sin profil med hänsyn till högskolans egna förutsättningar. En mindre eller medelstor högskola kan mycket väl befinna sig vid den internationella forskningsfronten inom sina profilområden.</p>
<p>Det är angeläget att följa upp hur högskolorna utnyttjar de tilldelade resurserna så att frågan blir belyst i ett övergripande forskningspolitiskt sammanhang. I budgetpropositionen för år 1998 aviseras en sådan uppföljning inom ramen för den parlamentariska utredningen Forskning 2000 (Prop. 1997/98:1 Utgiftsområde 16 sid. 83).</p>
<h2>Uppdrag</h2>
<p>I tillägg till tidigare direktiv skall kommittén följa upp hur de små och medelstora högskolorna utnyttjar tilldelade forskningsmedel inklusive eventuella rådsmedel, stiftelsemedel och andra medel. Kommittén skall härvid belysa forskningens inriktning, innehåll och kvalitet.</p>
<p>Kommittén skall vidare överväga vilka kriterier som skall ligga till grund för den framtida fördelningen av forskningsmedel i form av statliga anslag till de mindre och medelstora högskolorna. Kriterierna skall bl.a. bygga på en högskolas kvalifikationer och grad av specialisering och bör belysa olika aspekter av högskolans verksamhet. Viktiga aspekter är utbildningens och forskningens kvalitet och de infrastrukturella förutsättningarna för forskning och utbildning.</p>
<p>Kommittén bör också överväga hur t.ex. högskolans samverkan med det omgivande samhället och högskolans arbete med jämställdhetsperspektiv i forskning och utbildning kan vägas in i framtida beslutsunderlag.</p>
<p>Kommittén får inte föreslå ökade statliga utgifter utan att samtidigt föreslå hur finansiering ska ske.</p>
<h2>FoU-utgifter inom statsbudgetens utgiftsområden</h2>
<p>Utgiftsområdet omfattar anslagen till Kungliga hov- och slottsstaten, Riksdagen och Regeringen, kostnader för de allmänna valen och stöd till politiska partier. Inom detta utgiftsområde finns också anslag till Justitiekanslern och Datainspektionen, till presstöd och till vissa utgifter för radio och TV.</p>
<p>I statsbudgeten avsätts inga särskilda medel för forskning inom utgiftsområdet. I viss utsträckning finansieras forskning av relevans för detta utgiftsområde inom utgiftsområdet Kultur, medier, trossamfund och fritid.</p>
<p>Utgiftsområde 2. Samhällsekonomi och finansförvaltning</p>
<p>Utgiftsområdet omfattar anslagen till vissa centrala myndigheter med uppgifter inom ekonomi och ekonomi-administration, som Konjunkturinstitutet, Riksrevisionsverket, Statskontoret, Statistiska Centralbyrån, Kammarkollegiet m.fl. Här anvisas också medel för Riksgäldskontorets kostnader för upplåning och låneförvaltning för statens räkning.</p>
<p>Forsknings- och utvecklingsinsatser av särskilt intresse för den ekonomiska politikens utformning finansieras via Ekonomiska rådet, som för budgetåret 1998 anvisas ett anslag på 1 680 000 kronor. Vissa av projekten bedrivs helt eller delvis av rådets medlemmar. Huvuddelen av medlen fördelas dock efter ansökningsförfarande, där rådet preciserat forskningsområdet, till utomstående forskare.</p>
<p>Viss forskning bedrivs också inom Konjunkturinstitutet. Storleken av dessa insatser bestäms av myndigheten. För närvarande beräknas cirka tio personer arbeta med forskning inom myndigheten.</p>
<p>Utgiftsområde 3. Skatteförvaltning och uppbörd</p>
<p>Utgiftsområdet består av anslagen till Riksskatteverket, Skattemyndigheterna och Tullverket med Skattemyndigheterna som i särklass största post.</p>
<p>I statsbudgeten avsätts inga särskilda medel för forskning inom utgiftsområdet.</p>
<p>Utgiftsområde 4. Rättsväsendet</p>
<p>Utgiftsområdet består av anslagen till polisorganisationen, åklagarorganisationen, domstolsväsendet, kriminalvården, kronofogdemyndigheterna, Rättsmedicinalverket, Brottsoffermyndigheten. Här anvisas också medel för rättshjälpskostnader och ersättning för skador på grund av brott m.m.</p>
<p>Forsknings- och utvecklingsinsatser finansieras via anslagen till Brottsförebyggande rådet, Brottsoffermyndigheten och Gentekniknämnden.</p>
<p>Den forskning som hittills finansierats via anslag till Polishögskolan förs från år 1998 över till Brottsförebyggande rådet. Verksamheten ska dock fortfarande bedrivas på Polishögskolan. Anslaget i övrigt till Brottsförebyggnade rådet avser numera endast verksamheten vid rådet. Rådet disponerade tidigare medel som fördelades efter ansökan. Dessa fördes efter förslag i 1993 års forskningsproposition över till Humanistisk-samhällsvetenskapliga forsningsrådet (cirka 4 miljoner kronor).</p>
<p>Brottsoffermyndigheten fördelar medel från Brottsofferfonden till bl.a. forskningsprojekt. Det rör sig här endast om små belopp.</p>
<p>Utgiftsområde 5. Utrikesförvaltning och internationell samverkan</p>
<p>Utgiftsområdet består av anslag till utrikesförvaltningen och de svenska bidragen till olika internationella organisationer m.m.</p>
<p>Forsknings- och utvecklingsinsatser finansieras via dels anslagen till Stockholms internationella fredsforskningsinstitut (SIPRI) och Utrikespolitiska institutet dels anslagen till forskning till stöd för nedrustning och internationell säkerhet samt till forskning av särskild utrikes- och säkerhetspolitisk betydelse.</p>
<p>Utgiftsområde 6. Totalförsvar</p>
<p>Utgiftsområdet består av anslagen till försvarsmakten och till vissa myndigheter inom försvarsområdet.</p>
<p>Forsknings- och utvecklingsinsatser finansieras via anslagen till Försvarets forskningsanstalt och Flygtekniska försöksanstalten.</p>
<p>De största FoU-insatserna görs dock inom ramen för de olika anslagen till försvarsmakten. Beloppen anges har inte av statsmakterna.</p>
<p>Forskningsfinansieringsutredningen uppskattade kostnaderna för försvarsforskning till sammanlagt cirka 900 miljoner kronor.</p>
<p>Överbefalhavaren har tagit fram en strategi för försvarsmaktens forskning och teknikutveckling att gälla från den 1 maj 1997.</p>
<p>Utgiftsområde 7. Internationellt bistånd</p>
<p>Utgiftsområdet består av anslagen till biståndsverksamhet och biståndsförvaltning, till samarbete med Central- och Östeuropa samt till bl.a. exportkreditgarantier.</p>
<p>I statsbudgeten avsätts inte längre några särskilda medel för forskning inom utgiftsområdet. Den tidigare biståndsforskningsmyndigheten har fr.o.m. budgetåret 1995/96 inordnats i SIDA och utgör nu en avdelning inom denna myndighet. Inom ramen för anslaget till biståndsverksamhet avsätts nu på myndighetsnivå medel för forskning och utvecklingsarbete. Enligt forskningsfinansieringsutredningen uppgick beloppet år 1995 till sammanlagt cirka 400 miljoner kronor. Inom SIDA svarar en särskild nämnd, SAREC, för forskningsfinansieringen. SAREC fungerar som ett forskningsråd. Besluten fattas i en nämnd där majoriteten av ledamöterna är forskare inom u-landsrelevanta områden. SIDA finansierar också forskning via bidrag till vissa internationella organisationer.</p>
<p>Utgiftsområde 8. Invandrare och flyktingar</p>
<p>Utgiftsområdet omfattar anslagen till vissa myndigheter, Statens invandrarverk, Utlänningsnämnden, Integrationsmyndigheten. Här anvisas vidare medel för mottagande av asylsökande, migrationspolitiska åtgärder, särskilda insatser i utsatta bostadsområden, integrationsåtgärder m.m. Det i särklass största anslaget avser kommunersättningar vid flyktingmottagande.</p>
<p>I statsbudgeten avsätts inga särskilda medel för forskning inom utgiftsområdet. I viss utsträckning finansieras forskning av relevans för detta utgiftsområde inom utgiftsområdet Hälsovård, sjukvård och social omsorg, via Socialvetenskapliga forskningsrådet.</p>
<p>Utgiftsområde 9. Hälsovård, sjukvård och social omsorg</p>
<p>Utgiftsområdet omfattar anslag till sjukvårdsförmåner, bidrag till hälso- och sjukvården, en rad andra bidrag, t.ex. inom äldre- och handikappområdet, till vårdartjänst, till handikapp- och pensionärsorganisationer, till ungdomsvård och missbrukarvård samt alkohol- och drogförebyggande arbete. Här finns också anslag till vissa myndigheter, dels de två stora inom området, Socialstyrelsen och Statens institutionsstyrelse, dels ett antal mindre myndigheter, Alkoholinspektionen, Barnombudsmannen, Folkhälsoinstitutet, Handikappombudsmannen, Hälso- och sjukvårdens ansvarsnämnd, Smittskyddsinstitutet, Statens institut för särskilt utbildningssöd, Statens nämnd för internationella adoptionsfrågor.</p>
<p>Utgiftsområdet domineras helt av två stora anslag, Bidrag för läkemedelsförmånen och Kostnader för statlig assistansersättning (sammanlagt cirka 17,5 miljarder kronor för budgetåret 1998).</p>
<p>Forsknings- och utvecklingsinsatser finansieras via anslag till Socialvetenskapliga forskningsrådet, som fördelar medel efter ansökningar från forskare till forskning vid universitet och högskolor..</p>
<p>Forskning och utvecklingsarbete finansieras också inom anslagen till Folkhälsoinstitutet och Statens institutionsstyrelse. Även de senare fördelar projektanslag till forskare vid universitet och högskolor. Forskningsfinansieringsutredningen uppskattade beloppen för forskning inom dessa myndigheter till 23 respektive 30 miljoner kronor budgetåret 1994/95.</p>
<p>Utgiftsområdena 10, 11, 12 och 13. Ekonomisk trygghet vid sjukdom och handikapp, Ekonomisk trygghet vid ålderdom, Ekonomisk trygghet för familjer och barn, Ekonomisk trygghet vid arbetslöshet</p>
<p>Dessa utgiftsområden omfattar statens del av finansieringen av de olika socialförsäkringssystemet.</p>
<p>Här finns således, inom området Ekonomisk trygghet vid sjukdom och handikapp, anslagen till sjukpenning och rehalilitering, till förtidspensioner m.m. Inom området Ekonomisk trygghet vid ålderdom finns anslagen till ålderspensioner och till bostadstillägg till pensionärer. Området Ekonomisk trygghet för familjer och barn omfattar de allmänna barnbidragen, föräldraförsäkring, underhållsstöd, vårdbidrag för funktionshindrade barn m.m. Och området Ekonomisk trygghet vid arbetslöshet, slutligen, omfattar de statliga bidragen till arbetslöshetsersättning och till lönegarantiersättning.</p>
<p>I statsbudgeten avsätts inga särskilda medel för forskning inom dessa utgiftsområden. I viss utsträckning finansieras forskning av relevans för utgiftsområdena inom utgiftsområdet Hälsovård, sjukvård och social omsorg, via Socialvetenskapliga forskningsrådet.</p>
<p>Utgiftsområde 14. Arbetsmarknad och arbetsliv</p>
<p>De stora anslagen inom utgiftsområdet avser arbetsmarknadspolitiska åtgärder, särskilda åtgärder för arbetshandikappade, bidrag till Samhall samt statliga tjänstepensioner.</p>
<p>Här finns också anslag till vissa myndigheter, Arbetsmarknadsverket, Arbetarskyddsverket, Arbetsdomstolen, Jämställdhetsombudsmannen, Statens förlikningsmannaexpedition, Statens nämnd för arbetstagares uppfinningar. Vidare anvisas medel för det svenska bidraget till Europeiska socialfonden m.m.</p>
<p>Forsknings- och utvecklingsinsatser finansieras via anslagen till Rådet för arbetslivsforskning, Arbetslivsinstitutet och Institutet för arbetsmarknadspolitisk utvärdering. Både Rådet för arbetslivsforskning och Arbetslivsinstitutet finansierar forskningsprojekt vid universitet och högskolor. Arbetslivsinstitutet bedriver också egen forskning.</p>
<p>Utgiftsområdena 15 och 16. Studiestöd, Utbildning och universitetsforskning</p>
<p>Inom utgiftsområdena finns anslagen till studiehjälp, studiemedel och vuxenstudiestöd m.m., till specialskolor och resurscenter och till särskilda insatser inom skolområdet och inom vuxenutbildning samt till myndigheter inom skolområdet, Statens skolverk, Statens institut för handikappfrågor i skolan, Sameskolstyrelsen, Svenska EU-programkontoret för utbildning och kompetensutveckling. Vidare finns här anslagen till universitet, högskolor och forskningsråd och vissa centrala myndigheter inom området högre utbildning och forskning.</p>
<p>Forskning är en del av själva verksamhetsområdet inom utgiftsområdet. Huvuddelen av finansieringen av grundforskningen/forskningen för allmän kunskapsutveckling och forskarutbildningen sker inom utgiftsområdet.</p>
<p>Sektorsforskningen för området är mycket begränsad.</p>
<p>Anslaget Forskning inom skolväsendet har på senare år skurits ner väsentligt. Skolforskningen har utretts av en särskild utredare (Ds 1995:60) som diskuterade tre alternativa modeller för den fortsatta verksamheten: bibehållet sektorsforsningsansvar för Skolverket, överföring av skolforskningsmedlen till ett forskningsråd och upprättande av ett konsortium med Svenska Kommunförbundet.</p>
<p>Högskoleverket finansierar visst utvecklingsarbete avseende framför allt den grundläggande högskoleutbildningen.</p>
<p>Rådet för forskning om universitet och högskolor lades ner vid utgången av år 1997. Det har förutsatts att verksamhet inom detta område fortsättningsvis ska finansieras av Humanistisk-samhällsvetenskapliga forskningsrådet och Högskoleverket.</p>
<p>Utgiftsområde 17. Kultur, medier, trossamfund och fritid</p>
<p>Inom utgiftsområdet finns anslag till Statens kulturråd och dess verksamhet med stöd till kulturverksamhet, internationellt kulturutbyte och samarbete, anslag till Operan, Dramaten, Svenska riksteaterna, Dansens hus och Svenska rikskonsereter, bidrag till regional muskkverksamhet samt regionala och lokala teater-, dans- och musikinstitutioner, litteraturstöd, stöd till kulturtidskrifter och till bokhandel, anslag till Statens konstråd, ersättningar och bidrag till konstnärer, anslag till arkiv och museer, till Riksantikvarieämbetet, till Statens biograbyrå och filmstöd. Här finns också bidrag till trossamfund, till natonell och internationell ungdomsverksamhet och till idrott. Det i särklass största anslaget inom området avser bidrag till folkbildningen.</p>
<p>Forskning och utveckling för verksamheterna inom området finansieras via anslagen Forsknings- och utvecklingsinsatser inom kulturområdet och Forskning och dokumentation om medieutvecklingen. Forskningsinsatser finanseiras också inom anslaget till Riksantikvarieämbetet och anslagen till vissa museer.</p>
<p>Utgiftsområde 18. Samhällsplanering, bostadsförsörjning och byggande</p>
<p>Inom utgiftsområdet finns anslag till vissa myndigheter, Boverket, Statens bostadskreditnämnd, statens va-nämnd samt till länsstyrelserna. De stora anslagen inom utgiftsområdet gäller räntebidrag, bostadsbidrag samt Statens bostadskretidnämnds garantiverksamhet. Sammantaget uppgår beloppen för dessa ändamål för år 1998 till cirka 19,6 miljarder kronor.</p>
<p>Forskning och utveckling för verksamheterna inom området finansieras via anslag till Byggforskningsrådet. Huvuddelen av rådets medel fördelas efter ansökningar från forskare till forskning vid universitet och högskolor.</p>
<p>Byggforskningen har utretts av en särskild utredare, som lämnat sitt betänkande hösten 1997.</p>
<p>Utgiftsområde 19. Regional utjämning och utveckling</p>
<p>Inom utgiftsområdet finns anslag för regionalpolitiska åtgärder, regionalpolitisk låneverksamhet och ersättning för nedsättning av socialavgifter, transportbidrag samt till Glesbygdsverket. Vidare återfinns här det svenska bidraget till Europeiska regionala utvecklingsfonden.</p>
<p>Forskning och utveckling för verksamheterna inom området finansieras via anslag till Statens institut för regionalforskning.</p>
<p>Utgiftsområde 20. Allmän miljö- och naturvård</p>
<p>Inom utgiftsområdet finns anslag till Statens naturvårdsverk, Koncessionsnämnden för miljöskydd, Kemikalieinspektionen, Statens kärnkraftinspektion. Här finns anslag till miljöövervakning, till bidrag till kalkningsverksamhet för sjöar och vattendrag. till investeringar och skötsel för naturvård m.m.</p>
<p>Forskning och utveckling för verksamheterna inom området finansieras via anslag till Stockholms internationella miljöinstitut, till kärnsäkerhetsforskning och inom anslaget till Statens strålskyddsinstitut.</p>
<p>Medel för miljöforskning har tidigare anvisats via Statens naturvårdsverk. Dessa medel tas dock bort från och med år 1998.</p>
<p>Utgiftsområde 21. Energi</p>
<p>Utgiftsområdet omfattar anslag till Energimyndigheten, bidrag till att minska elanvändning, bidrag till investeringar i elproduktion för förnybara energikällor, åtgärder för effektivare energianvändning, introduktion av ny energiteknik, energipolitiskt motiverade internationella klimatinsatser m.m.</p>
<p>Forskning och utveckling för verksamheterna inom området finansieras via ett anslag till energiforskning.</p>
<p>Utgiftsområde 22. Kommunikationer</p>
<p>Utgiftsområdet omfattar anslag till Vägverket och Banverket och verksamhet inom dessa myndigheters områden, till Post- och telestyrelsen och vissa verksamheter inom post- och teleområdena, bidrag till sjöfarten, vissa ersättningar till Statens järnvägar m.m. De största anslagen gäller väghållning (i det närmaste 12 miljarder kronor) och kostnader för statliga järnvägar (cirka 7,5 miljarder kronor).</p>
<p>Forskning och utveckling för verksamheterna inom området finansieras via anslag till Statens väg- och transportforskningsinstitut, Kommunikationsforskningsberedningen (KFB) samt Statens institut för kommunikationsanalys. Resurser för forskning avsätts också av både Banverket och Vägverket.</p>
<p>Gränsdragningen mellan KFB och de verksamhetsansvariga myndigheterna Banverket och Vägverket är oklar. KFBs verksamhet ska, enligt 1993 års forskningsproposition, där myndigheten föreslogs inrättad, även omfatta Banverkets och Vägverkets verksamhetsområden. Samtidigt ska, enligt samma proposition, Banverket och Vägverket också ha ansvar för "övergripande forskning av tillämpad karaktär". RRV har fått regeringens uppdrag att för hela sektorn utvärdera finansieringssystemet och därvid främst följa upp ansvarsfördelningen och formerna för samverkan mellan berörda organisationer.</p>
<p>Utgiftsområde 23. Jord- och skogsbruk, fiske med anslutande näringar</p>
<p>Utgiftsområdet omfattar anslag till vissa myndigheter, Statens jordbruksverk, Fiskeriverket, Statens veterinärmedicinska anstalt, Centrala försöksdjursnämnden, Statens livsmedelsverk, distriktsveterinärorganisationen och skogsvårdsorganisationen. Här anvisas också medel för de åtgärder som ingår i den statliga jordbrukspolitiken, skogspolitiken, livsmedelspolitiken etc. Här finns således anslag till arealersättning och djurbidrag, exportbidrag för jordbruksprodukter, främjande av rennäringen, kostnader för livsmedelsberedskap etc.</p>
<p>Forskning och utveckling för verksamheterna inom området finansieras via anslag till Skogs- och jordbrukets forskningsråd. Forskning och utvecklingsarbete finansieras också av Statens jordbruksverk och Fiskeriverket. Det rör sig här om relativt begränsade belopp.</p>
<p>Till området hör också Sveriges lantbruksuniversitet med en betydande egenfinansierad forskning.</p>
<p>Utgiftsområde 24. Näringsliv</p>
<p>Utgiftsområdet omfattar anslag till Närings- och teknikutvecklingsverket (NUTEK), Konkurrensverket, Rymdstyrelsen, Sveriges geologiska undersökning, Kommerskollegium, Exportkreditnämnden, Marknadsdomstolen, Konsumentverket m.fl. Här finns också anslag till småföretagsutveckling, till kooperativ utveckling, till turistfrämjande, till standardiseringsverksamhet, till exportfrämjande verksamhet, till investeringsfrämjande m.m.</p>
<p>Forsknings- och utvecklingsanslagen svarar för en betydande del, i det närmaste hälften, av utgiftsområdet. Forskning och utveckling för verksamheterna inom området finansieras via anslag till teknisk forskning och utveckling, som disponeras av NUTEK, anslag till geovetenskaplig forskning, till konkurrensforskning, till konsumentforskning samt till rymdverksamhet. Viss forskning finansieras också inom området provnings- och mätteknik.</p>
<p>NUTEKs medel för FoU fördelas i betydande omfattning efter ansökningar från forskare till forskning vid universitet och högskolor. NUTEK har tidigare varit den största enskilda finansiären av teknisk forskning vid universitet och högskolor vid sidan av finansieringen över fakultetsanslagen. Denna roll har nu övertagits av Stiftelsen för strategisk forskning.</p>
<p>Anslaget till geovetenskaplig forskning används huvudsakligen för att finansiera verksamhet inom Statens geologiska undersökning.</p>
<p>Rymdstyrelsen är både ett sektorsorgan för rymdverksamheten och ett forskningsråd för grundforskning inom rymdområdet. Medel för det senare anvisas inom utgiftsområdet Utbildning och universitetsforskning.</p>
<p>Utgiftsområde 25. Allmänna bidrag till kommuner</p>
<p>Utgiftsområdet omfattar de generella statsbidragen till kommuner och landsting, bidrag till särskilda insatser i vissa kommuner och landsting samt de statliga utjämningsbidragen till kommuner och landsting.</p>
<p>I bidragen ingår inget särskilt stöd till forskning och utvecklingsarbete för verksamheterna inom kommuner och landsting.</p>
<p>Utgiftsområde 26. Statsskuldräntor m.m .</p>
<p>Utgiftsområdet är det största av statsbudgetens utgiftsområden. Här finns anslag till räntor på statsskulden och vissa kostnader i samband med statens upplåning och skuldförvaltning samt anslag till oförutsedda utgifter.</p>
<p>Utgiftsområde 27. Avgiften till Europeiska gemenskapen</p>
<p>Avgiften till de europeiska gemenskaperna redovisas under fyra anslag: Tullavgift, Särskilda jordbrukstullar och sockeravgifter, Mervärdesskattebaserad avgift och Avgiften baserad på bruttonationalinkomsten.</p>
<p>Medlemskapet i EU innebär också deltagande i EUs ramprogram för forskning. Av den svenska avgiften hänför sig uppskattningsvis cirka en miljard kronor till forskningsprogrammet.</p>
<h2>Förteckning över industriforskningsinstitut</h2>
<p>CBI, Cement och Betong Institutet</p>
<p>Glafo, Glasforskningsinstitutet</p>
<p>IFP, Institutet för Fiber- och Polymerteknologi</p>
<p>IM, Institutet för Metallforskning</p>
<p>IMC, Industriellt MikroelektronikCentrum</p>
<p>IMT, Institutet för Medieteknik</p>
<p>IOF, Institutet för Optisk Forskning</p>
<p>ITM, Institutet för Tillämpad Matematik</p>
<p>IVF, Institutet för Verkstadsteknisk Forskning</p>
<p>IVL, Institutet för Vatten- och Luftvårdsforskning</p>
<p>JTI, Jordbrukstekniska Institutet</p>
<p>Korrosionsinstitutet</p>
<p>MEFOS; Stiftelsen för Metallurgisk Forskning</p>
<p>Packforsk</p>
<p>SBI, Stålbyggnadsinstitutet</p>
<p>SCI, Svenska Keraminstitutet</p>
<p>SIK, Institutet för Livsmedel och Bioteknik</p>
<p>SIQ, Institutet för Kvalitetsutveckling</p>
<p>SISU, Svenska institutet för Systemutveckling</p>
<p>SITI, Svenska IT-institutet</p>
<p>Skogforsk</p>
<p>SP, Sveriges Provnings- och Forskningsinstitut</p>
<p>Svenska Gjuteriföreningen</p>
<p>Trätek</p>
<p>Värmeforsk, Stiftelsen för Värmeteknisk Forskning</p>
<p>YKI, Ytkemiska Institutet</p>
<h2>Förteckning över kompetenscentra</h2>
<p>Vid Chalmers tekniska högskola · Förbränningsmotorteknik, CERC · Höghastighetsteknologi, CHACH · Högtemperaturkorrosion, HTC · Järnvägsmekanik, CHARMEC · Katalys, KCK · Produktrelaterad miljöanalys, CPM · Integrerad produktframställning, Polhemslaboratoriet · Återvinning av mineral och metaller ur restprodukter, MIMER</p>
<p>Vid Karolinska institutet · Strålbehandling · Vid Tekniska högskolan i Stockholm · Användarorienterad  IT-design, CID · Bioprocessteknik, CBioPT · Effektiv och lättförändrad produktion, Woxéncentrum · Elkraftteknik · Fotonik · Naturproduktsbaserade tensider · Processteknisk strömningsmekanik, Faxénlaboratoriet · Talteknologi, CTT</p>
<p>Vid Linköpings universitet · Bio- och kemisk sensorvetenskap och teknologi,  S-SENCE · Integrerade styr- och informationssystem, ISIS · Noninvasiv medicinsk mätteknik, NIMED</p>
<p>Vid Lunds universitet · Amfifila polymerer från förnyelsebara råvaror · Bioseparation · Förbränningsprocesser</p>
<p>Vid Sveriges lantbruksuniversitet</p>
<p>Vid Uppsala universitet · Yt- och mikrostrukturteknik, SUMMIT</p>
<h2>Förteckning över materialkonsortier</h2>
<p>Vid Uppsala universitet · Kluster och ultrafina partiklar · Ångströmkonsortiet</p>
<p>Vid Lunds universitet ·  Nanometerstrukturer</p>
<p>Vid Göteborgs universitet ·  Teoretisk och datorstödd materialfysik</p>
<p>Vid Linköpings universitet ·  Tunnfilmstillväxt</p>
<p>Vid Tekniska Högskolan i Stockholms ·  CAMPADA</p>
<p>Vid Chalmers Tekniska Högskola · Biomaterial · Supraledning</p>
<p>Beredningsorgan inom forskningsråden och vissa andra myndigheter</p>
<h2>Forskningsråden</h2>
<h2>Humanistisk-samhällsvetenskapliga forskningsrådet</h2>
<p>Inom Humanistisk-samhällsvetenskapliga forskningssrådet finns beredningsgrupper/programgrupper/arbetsgrupper för följande områden · Estetiska vetenskaper · Ekonomisk forskning och statistik · Sociologisk och antropologisk forskning · Rättsvetenskap · Statsvetenskap och masskommunikation · Psykologisk och pedagogisk forskning · Arkeologi och kulturlandskapsforskning · Historiska vetenskaper och filosofi · Språkvetenskap · Religionsvetenskap, utomeuropeiska språk och kulturer, antikforskning · Informationsteknologi · Arbetsmarknadsforskning · Språkteknologisk forskning · Forskning om samhälle och kultur i Väst- och Centralasien · Ungdomsforskning · Europeiska samarbetsprojekt · Kriminalvetenskaplig forskning</p>
<p>Vid HSFR finns också en ·  etikkommitté.</p>
<p>Varje grupp består av en ordförande och fem - sex övriga ledamöter. Etikkommittén har sammanlagt åtta ledamöter.</p>
<h2>Medicinska forskningsrådet</h2>
<p>Inom Medicinska forskningsrådet finns följande prioriteringskommittéer: · Cellbiologi 1 med molekylär inriktning · Cellbiologi 2 med cell och vävnadsbiologisk inriktning · Folkhälsovetenskap med bl.a. inriktning mot  allmän-, rehabiliterings-, yrkes- och miljömedicin samt socialmedicin · Folkhälsovetenskap med bl.a. inriktning mot  allmän-, rehabiliterings-, yrkes- och miljömedicin samt socialmedicin · Klinisk vetenskap 1 med bl.a. inriktning mot allergi, lungor., hjärta, kärl, njurar, bindväv, hud och blodbildande organ · Klinisk vetenskap 2 med bl.a. inriktning mot endokrinologi, metabolism. gynekologi, andrologi och gastroenterologi · Klinisk vetenskap 3 med bl.a. inriktning mot anestesiologi och intensivvård, ortopedi, urologi, ögon, öron, röntgen och nuklearmedicin · Medicinsk biokemi, struktur och funktion · Mikrobiologi och immunologi 1 · Mikrobiologi och immunologi 2 · Odontologi · Psykiatri · Systemfysiologi och farmakologi 1 · Systemfysiologi och farmakologi 2</p>
<p>Inom MFR finns också · Expertgruppen för utredning av ohederlighet i medicinsk forskning · Fellowshipkommittén · Kommittén för granskning av ansökningar om apparatur · Kommittén för informationsfrågor · Kommittén för medicinsk teknologivärdering · Kommittén för molekylärbiologi · Nämnden för forskningsetik · Nämnden för försöksdjursvetenskap</p>
<h2>Naturvetenskapliga forskningsrådet</h2>
<p>Inom Naturvetenskapliga forskningsrådet finns följande berednings- och prioriteringsorgan: · Biologikommittén · Energikommittén · Fysikkommittén · Geovetenskapliga kommittén · Informationskommittén · Kemikommittén · Kommittén för nationella anläggningar · Matematikkommittén · Analys-, policy- och strategigrupp.</p>
<h2>Teknikvetenskapliga forskningsrådet</h2>
<p>Inom Teknikvetenskapliga forskningsrådet finns fjorton beredningsgrupper, en för vart och ett följande områden: · Kemiteknik · Datavetenskap · Beräkningsteknik · Bioteknik · Elektroteknik/elektronik/fotonik · Teknisk fysik · Teknisk materialvetenskap · Teknisk mekanik · Signaler och system · Medicinsk teknik · Övrig teknikvetenskap · Instrumentutveckling · Insatsområdet  matematik-naturvetenskap-teknikvetenskap.</p>
<p>De första elva grupperna är disciplinära och svarar för vetenskapliga kvalitetsbedömningar. Den tolfte gruppen bedömer projektansökningar som avser utveckling av utrustning som är väsentligt för den teknikvetenskapliga forskningen men som inte finns tillgänglig på den kommersiella marknaden. De två sista grupperna, slutligen, svarar för relevansbedömning i ett andra steg - efter granskning i de disciplinära grupperna - av berörda ansökningar</p>
<p>Inom grundforskningsråden finns sammanlagt i det närmaste 70 olika beredningsorgan med sammantaget ungefär 400 ledamöter.</p>
<p>Forskningsrådsnämnden</p>
<p>Inom Forskningsrådsnämnden, FRN, finns följande beredningsorgan inrättade: · Arbetsgruppen för konsumentforskning · Bokgruppen · Human  Dimensions-kommittén · Kommittén för forskningsinfornation · Kommittén för genusforskning · Kommittén för Globala processer ur ett europeiskt perspektiv · Kommittén för longitudinell forskning · Kommittén för långsiktsmotiverad forskning · Kommittén för naturresurs- och miljöforskning · Kommittén för systemanalys och riskforskning · Kommittén för Teknik, Informationskultur och Samhälle · Kommittén för temaområdet Individ - Samhälle - Hälsa · Rosénprisgruppen</p>
<p>Vid FRN finns också · Kommittén för finansiering av dyrbar vetenskaplig utrustning (FINDU).</p>
<p>Beredningsorganen inom FRN har fler ledamöter än de flesta av beredningsorganen inom forskningsråden. Sammanlagt medverkar cirka 130 personer i beredningsorganen inom FRN.</p>
<p>Vissa andra myndigheter</p>
<h2>Byggforskningsrådet</h2>
<p>·  vetenskaplig nämnd</p>
<p>Program- och uppföljningsgrupper finns för · Bebyggelsen · Byggnaden.</p>
<h2>Kommunikationsforskningsberedningen</h2>
<p>Vid Kommunikationsforskningsberedningen, KFB, finns ett vetenskapligt råd, som består av utländska forskare.</p>
<p>Vid KFB finns olika typer av beredningsgrupper m.m. För vart och ett av fyra huvudprogrammen finns en ledningsgrupp med såväl forskare som företrädare för avnämarintressen. Ledningrupper finns således för följande områden: · Fordon och drivmedel · Strategisk kommunikationsforskning · Telematik · Transporter</p>
<p>Inom tre områden prövar KFB också ett system med vetenskapliga paneler för bedömning av forskningsansökningar. Vetenskapliga paneler finns för ansökningar inom · Infrastruktur · Trafiksäkerhet och · Trafikteknik.</p>
<p>Särskilda styrgrupper leder program som är gemensamma med andra myndigheter och organisationer. Styrgrupper finns för närvarande för · Telematik för funktionshinder · Telematik 2001 · Samhällsbetalda resor.</p>
<h2>Närings- och teknikutvecklingsverket</h2>
<p>Vid Närings- och teknikutvecklingsverket, NUTEK ,  finns ett stort antal styr- och referensgrupper. År 1997 medverkade sammanlagt i det närmaste 900 personer i dessa grupper.</p>
<p>Planerings-, program-, referens- eller styrgrupper finns nu för · Bioteknisk processteknik · Biomedicin · Forsknings- och teknikbaserat företagande · Hälso- och sjukvårdsteknik · Högpresterande tribologiska system · Industrianpassade reglermetoder · Komplexa tekniska system · Metodik för miljöanpassad produktutveckling · Nya miljöanpassade byggsätt för elektronikproduktion · Nya komponenter och funktionella material för morgondagens samhälle · Optimal användning av träråvara · Optimala förpackningar · Papper/Färg/Tryck · Produktframtagningsprocessen · Programmering av modulära, distribuerade och mobila system · Pulverteknik · Rörliga autonoma system · Skeppsteknik · Språkteknologi · Teknologiskt integrerade detaljtillverkningssystem · Telekommunikationssystem · Tjänsteproduktion och  IT-användning · Verkstadsindustrins användning av material i sina produkter</p>
<h2>Rådet för arbetslivsforskning</h2>
<p>Verksamheten vid Rådet för arbetslivsforskning är organiserad i tre programområden: · Arbetsmiljö · Arbetsorganisation · Arbetsmarknad.</p>
<p>Ett programråd har inrättats med utskott för vart och ett av de tre programmen. Programrådet har ett trettiotal ledamöter, som representerar arbetsmarknadens parter samt myndigheter och organisationer inom arbetslivsområdet.</p>
<p>För granskning av framför allt den vetenskapliga kvalitén i forskningsansökningarna har rådet inrättat prioriteringskommittér, sammansatta av forskare inom berörda områden. För närvarande finns tio sådana kommittéer, en för vart och ett av följande områden: · Arbetsliv och jämställdhet · Arbetslivsinriktad rehab och de funktionshindrades villkor · Arbetsmarknadens utveckling och arbetskraftens kompetens · Arbetsmedicin, kemiska hälsorisker · Arbetsorganisation, belastning och hälsa · Arbetsorganisation för förändring, lärande och kompetens · Arbetsorganisation, ledning och teknikfrågor · Elektromagnetiska fält · Reglering av arbetsmarknaden, diskriminering och utanförskap · Toxikologi</p>
<p>Vidare finns en ·  Ledningsgrupp för tjänsteforskning</p>
<h2>Skogs- och jordbrukets forskningsråd</h2>
<p>Vid Skogs- och jordbrukets forskningsråd, SJFR, finns fyra ämnesutskott, för respektive · Cellbiologi och kemi · Ekologi · Ekonomi och samhälle · Organismbiologi</p>
<p>Vid SJFR finns vidare sju programorgan, ett för vart och ett av följande områden:. · Areell produktion och en långsiktig samhällelig försörjning · Fisk · Hortikultur · Jordbruk · Livsmedel · Ren · Skogsbruk</p>
<p>I ämnesutskotten bedöms forskningsprojekt av forskare från olika universitet. Programorganen svarar för SJFR:s mer sektoriellt inriktade forskning. Forskningsansökningarna bedöms dock också i programorganen framför allt av forskare. Här kan dock också ingå representanter för näringen och andra myndigheter.</p>
<h2>Socialvetenskapliga forskningsrådet</h2>
<p>Socialvetenskapliga forskningsrådet, SFR, har tre prioriteringskommittéer, en för vart och ett av följande områden: · Folkhälsa · Omsorg · Välfärd</p>
<p>Rådsberedningen samordnar arbetet i prioriteringskommittéerna.</p>
<p>En särskild ·  etikkommitté svarar för etisk granskning av projekt och program. ·  Informationskommittén beslutar i ärenden om stöd till publicering och fungerar som redaktionskommitté för tidskriften Social forskning m.m.</p>
<h2>Statens energimyndighet</h2>
<p>·  Energiutvecklingsnämnden</p>
<p>Inom Statens energimyndighet beslutar Energiutvecklingsnämnden om stödet till forskning, utveckling och demonstration samt i vissa andra ärenden. Energiutvecklingsnämnden består av myndighetens generaldirektör och tio andra ledamöter. Ledamöterna utses av regeringen. Av de nuvarande ledamöterna är fyra forskare vid universitet eller högskola. Nämnden får överlåta åt generaldirektören eller annan tjänsteman att avgöra änrenden eller grupper av ärenden.</p>
<p>Vissa FoU-finansierande myndigheter</p>
<p>Utöver av universitet, forskningsråden, Forskningsrådsnämnden och de stora sektorsforskningsmyndigheterna finns också vissa andra FoU- finansierande myndigheter. Dessa myndigheter redovisas i det följande per utgiftsområde på statsbudgeten.</p>
<p>·  Sametinget</p>
<p>Utgiftsområde 2. Samhällsekonomi och finansförvaltning</p>
<p>· Konjunkturinstitutet</p>
<p>· Statskontoret</p>
<p>· Statistiska centralbyrån</p>
<p>· Riksgäldskontoret</p>
<p>· Ekonomiska rådet</p>
<p>Utgiftsområde 3. Skatteförvaltning och uppbörd</p>
<p>· Skattemyndigheterna</p>
<p>· Tullverket</p>
<p>Utgiftsområde 4. Rättsväsendet</p>
<p>· Åklagarorganisationen</p>
<p>· Kriminalvården</p>
<p>· Brottsförebyggande rådet</p>
<p>· Rättsmedicinalverket</p>
<p>Utgiftsområde 5. Utrikesförvaltning och internationell samverkan</p>
<p>·  Utrikespolitiska institutet</p>
<p>Utgiftsområde 6. Totalförsvar</p>
<p>· Försvarsmakten</p>
<p>· Totalförsvarets pliktverk</p>
<p>· Försvarshögskolan</p>
<p>· Försvarets forskningsanstalt</p>
<p>· Flygtekniska försöksanstalten</p>
<p>Utgiftsområde 7. Internationellt bistånd</p>
<p>·  Styrelsen för internationellt bistånd (SIDA/SAREC)</p>
<p>Utgiftsområde 9. Hälsovård, sjukvård och social omsorg</p>
<p>· Folkhälsoinstitutet</p>
<p>· Smittskyddsinstitutet</p>
<p>· Statens institut för psykosocial miljömedicin</p>
<p>· Statens beredning för utvärdering av medicinsk metodik</p>
<p>· Statens institut för särskilt utbildningsstöd</p>
<p>· Barnombudsmannen</p>
<p>· Statens institutionsstyrelse</p>
<p>· Socialstyrelsen</p>
<p>Utgiftsområde 10. Ekonomisk trygghet vid sjukdom och handikapp</p>
<p>·  Riksförsäkringsverket</p>
<p>Utgiftsområde 14. Arbetsmarknad och arbetsliv</p>
<p>·  Arbetslivsinstitutet</p>
<p>Utgiftsområde 16. Utbildning och universitetsforskning</p>
<p>·  Skolverket</p>
<p>Utgiftsområde 17. Kultur, medier, trossamfund och fritid</p>
<p>· Statens kulturråd</p>
<p>· Talboks-och punktskriftsbiblioteket</p>
<p>· Svenska språknämnden och Sverigefinska språknämnden</p>
<p>· Riksarkivet och landsarkiven</p>
<p>· Språk- och folkminnesinstitutet</p>
<p>· Svenskt biografiskt lexikon</p>
<p>· Riksantikvarieämbetet</p>
<p>· Centrala museer</p>
<p>· Ungdomsstyrelsen</p>
<p>Utgiftsområde 18. Samhällsplanering, bostadsförsörjning och byggande</p>
<p>· Statens geotekniska institut</p>
<p>· Länsstyrelserna</p>
<p>Utgiftsområde 19. Regional utjämning och utveckling</p>
<p>·  Statens institut för regional forskning</p>
<p>Utgiftsområde 20. Allmän miljö- och naturvård</p>
<p>· Stockholms internationella miljöinstitut</p>
<p>· Statens strålskyddsinstitut</p>
<p>Utgiftsområde 22. Kommunikationer</p>
<p>· Vägverket</p>
<p>· Banverket</p>
<p>· Statens väg- och transportforskningsinstitut</p>
<p>· Statens institut för kommunikationsanalys</p>
<p>· Sveriges meteorologiska och hydrologiska institut</p>
<p>Utgiftsområde 23. Jord- och skogsbruk, fiske med anslutande näringar</p>
<p>· Fiskeriverket</p>
<p>· Statens veterinärmedicinska anstalt</p>
<p>· Centrala försöksdjursnämnden</p>
<p>Utgiftsområde 24. Näringsliv</p>
<p>· Sveriges geologiska undersökning</p>
<p>· Styrelsen för ackreditering och tekniks kontroll</p>
<p>· Konkurrensverket</p>
<p>· Rymdsstyrelsen</p>
<p>· Konsumentverket</p>
<p>Till den forskning, som finansieras av de uppräknade myndigheter, kommer vidare insatser som kan göras av verk som lyder direkt under riksdagen (Riksbanken, Riksgäldskontoret) samt av statliga bolag.</p>
