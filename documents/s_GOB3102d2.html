<h1>Sammanfattning av uppdraget</h1>
<h2></h2>
<p>Översynen skall omfatta rådets utlands- och hemmaorganisation, inklusive den regionala närvaron i Sverige och förhållandet till utrikesförvaltningen och andra aktörer. En utvärdering av det statliga uppdraget skall presenteras. Analysen skall visa om det statliga uppdraget till Exportrådet överensstämmer med samhällsekonomiska mål och företagens behov i olika delar av landet. Vidare skall samarbetet mellan Exportrådets båda huvudmän, respektive andra aktörer som främjar exporten, belysas.</p>
<p>Utredaren skall redogöra för problem som hänger samman med det förhållandet att Exportrådets intäkter i huvudsak består dels av ett statligt basanslag och därtill särskilda statliga projektanslag, dels av intäkter från försäljning av olika typer av tjänster till svenska företag på en marknad där det också kan finnas andra aktörer. Utredaren skall beakta att rådets mer marknadsmässiga verksamhet ökat kraftigt som andel av den totala omsättningen under senare år.</p>
<p>Förslag till åtgärder och förbättringar på samtliga områden skall presenteras. En utgångspunkt skall vara att det statliga basanslaget i princip skall vara oförändrat. De små och medelstora företagens behov, arbetsförutsättningar, konkurrensförmåga och exportförutsättningar skall särskilt uppmärksammas. Slutsatser av tidigare gjorda utredningar skall beaktas.</p>
<h2>Bakgrund</h2>
<p>Omfattande förändringar i omvärlden har skett sedan den senaste översynen av Sveriges exportråd gjordes. Ökad globalisering och nya förutsättningar på den internationella marknaden liksom strukturförändringar i det svenska näringslivet har krävt en snabb anpassning hos företagen, i fråga om exempelvis internationalisering, produktutveckling, effektivisering och bildandet av strategiska allianser.</p>
<p>Genom den nya regionala näringspolitik som riksdagen beslutade om våren 1998 introducerades nya former för samverkan mellan näringslivet och den offentliga sektorn. Fokuseringen på regionala prioriteringar för tillväxt i näringslivet och på nätverksorienterat samarbete innebär förändrade förutsättningar för de organ som har till uppgift att främja näringslivets utveckling.</p>
<p>Den svenska exporten har under senare år ökat avsevärt. Bakom denna utveckling ligger en kraftig förstärkning av den svenska konkurrenskraften men också öppnare marknader och Sveriges deltagande i EU: s inre marknad. Dessa förändringar har medfört nya förutsättningar för svenska företag.</p>
<p>Den svenska exporten spelar en avgörande roll för sysselsättning och välfärd i Sverige. Det är därför en prioriterad uppgift för regeringen att skapa gynnsamma förutsättningar för svenska exportörer. I Sverige liksom i flertalet jämförbara länder tillhandahåller staten särskilda medel till exportfrämjande insatser.</p>
<p>Exportrådets verksamhet</p>
<p>Statens centrala exportfrämjande organ är Sveriges exportråd. Exportrådets uppgift är att initiera, planera, samordna, marknadsföra och genomföra åtgärder för att främja svensk export och internationalisering i samband med export. Rådet skall särskilt samla in, bearbeta och tillhandahålla marknadsinformation, lämna råd i samband med export och internationalisering som leder till export, stimulera och stödja kollektiva och enskilda exportsatsningar.</p>
<p>Rådet skall dessutom planera och leda handelssekreterarnas verksamhet och den exportfrämjande verksamheten inom utrikesrepresentationen, enligt den lagstadgade s.k. funktionella direktivrätten över ambassader och konsulat (prop. 1979/80:16).</p>
<p>Sveriges exportråd skapades efter riksdagsbeslut den 1 juli 1972 genom ett avtal mellan staten och Sveriges Allmänna Exportförening (prop. 1972:31). Avtal mellan huvudmännen och stadgar för Exportrådet har efterhand kommit att ändras. Nu gällande stadgar fastställdes av regeringen i april 1997 och gällande avtal trädde i kraft i september 1998. Staten styr rådets verksamhet främst genom riktlinjer enligt regeringsbeslut. Staten utser hälften av styrelsens ledamöter.</p>
<p>Finansiering av Exportrådets verksamhet</p>
<p>I propositionen Statens roll i den exportfrämjande verksamheten vid Sveriges exportråd (prop. 1991/92:108), konstaterade regeringen att det finns samhällsekonomiska motiv för fortsatt statligt stöd till den exportfrämjande verksamheten vid Exportrådet. Förslag lämnades bl.a. om inriktning och organisation av det statliga stödet. I enlighet med förslaget beslutade riksdagen samtidigt om en halvering av det statliga stödet under en treårsperiod.</p>
<p>Det statliga basanslaget till Exportrådets verksamhet motsvarar för närvarande ungefär en tredjedel av rådets totala omsättning och används i huvudsak för exportinformation till svenska företag. Under de senaste åren har rådet genomfört satsningar för att i större utsträckning kunna erbjuda denna tjänst via olika IT-baserade kanaler.</p>
<p>Härtill kommer att Exportrådet vid flera tillfällen fått särskilda medel för att ansvara för genomförandet av särskilda program eller projekt, t.ex. när det gäller livsmedelsexport, miljöteknikexport, Östersjösatsningar och vid några tillfällen vid upprättandet av nya handelskontor.</p>
<p>Övriga intäkter kommer i huvudsak från uppdragsverksamhet samt abonnemangsavgifter.</p>
<p>Neddragningen av statsanslaget som påbörjades 1992 och övergången till en mer marknadsmässig uppdragsverksamhet har inneburit att förutsättningarna och inriktningen av Exportrådets verksamhet har förändrats på flera sätt. Exportrådet kan inte längre i samma utsträckning ge kostnadsfria råd. Konkurrens om uppdragen kan uppstå internt inom organisationen. Rådets funktion som stödorgan till utrikesförvaltningen har minskat. Vidare har rådet dragit ner på initiativ och stöd till allmänna Sverigemanifestationer och företagens möjligheter att gemensamt delta i nationsmontrar på internationella fackmässor.</p>
<p>På ett annat plan har förskjutningarna inneburit en ökad konkurrens mellan Exportrådet och privata exportkonsulter. Dessutom har antalet aktörer som med statligt stöd bedriver exportfrämjande verksamhet ökat (t.ex. ALMI Företagspartner AB, NUTEK och länsstyrelser), vilket delvis är ett resultat av det faktum att exportinriktade EU-program administreras av NUTEK. Vidare har rådet ingått nya externa samverkansformer, såsom de regionala så kallade ExportCentra.</p>
<p>Genom Regeringskansliets satsning på exportfrämjande med bl.a. särskilda främjare och ett förstärkt projektexportsekretariat (PES) har en ny rollfördelning mellan Regeringskansliet och Exportrådet uppstått.</p>
<p>Exportrådet tillhör de statligt finansierade organ som skall medverka i arbetet med regionala tillväxtavtal, som är det bärande instrumentet i den regionala näringspolitiken. Uppgiften påverkar Exportrådets relation till såväl företagen som andra näringslivsfrämjande organ.</p>
<p>De problem och möjligheter som hänger samman med dessa förändringar skall belysas, liksom Exportrådets avtalsstadgade roll som centralt serviceorgan för exportfrämjande åtgärder.</p>
<h2>Uppdraget</h2>
<p>Det är angeläget att en översyn av Exportrådets inriktning och verksamhet görs. Syftet är att föreslå en tydligare inriktning av vad statsanslaget skall användas till utifrån en samhällsekonomisk bedömning.</p>
<p>Utredaren skall analysera behovet av en eventuell omfördelning inom ramen för de sammanlagda resurser som staten anslår till exportfrämjande verksamhet.</p>
<p>De små och medelstora företagens faktiska utnyttjande av rådets olika tjänster skall särskilt utredas. I det fall utredaren finner att en ökad servicegrad för dessa företag är önskvärd, skall orsaker och förslag till åtgärder presenteras.</p>
<p>Utredaren skall också belysa och analysera samarbetet mellan och med Exportrådets båda huvudmän, respektive andra exportfrämjande aktörer, liksom relationen mellan Exportrådet och privata exportkonsulter. Om det finns anledning till förbättringar i dessa avseenden skall förslag till detta presenteras.</p>
<p>En bedömning skall göras av företagens behov av nya finansierings- och samverkansformer som de regionala tillväxtavtalen skapar.</p>
<p>Förslag till eventuella åtgärder och förbättringar på samtliga områden som omfattas av analysen skall presenteras.</p>
<p>Utredaren skall särskilt behandla följande frågor:</p>
<p>Har det statliga uppdraget till Exportrådet en lämplig inriktning mot bakgrund av samhällsekonomiska överväganden och företagens önskemål i olika delar av landet? Bör inriktningen ändras eller kompletteras?</p>
<p>Bör Exportrådet ha en tydligare samordningsroll för de statliga exportsatsningarna som samtliga exportfrämjande aktörer i Sverige bedriver? Vad bör det i så fall innebära?</p>
<p>Behöver arbetsfördelningen mellan Exportrådet, projektexportsekretariatet och UD:s näringslivsfrämjare klargöras bättre?</p>
<p>Hur fungerar den regionala exportfrämjarorganisationen – ExportCentra? Finns behov av förändringar?</p>
<p>Hur har Exportrådet hittills anpassat sig till de nya arbetsformer och samverkansrelationer som arbetet med regionala tillväxtavtal förutsätter? Tillvaratas Exportrådets kunnande på ett bra sätt?</p>
<p>Finns det skäl att precisera det statliga uppdraget för att därmed tydliggöra statens roll som beställare av exportfrämjande tjänster?</p>
<p>Har utrikesförvaltningen avsatt tillräckliga resurser för samarbete med Exportrådet?</p>
<p>Har Exportrådet inom ramen för det statliga uppdraget avsatt tillräckliga resurser för samarbete med utrikesförvaltningen?</p>
<p>I vilken utsträckning arbetar Exportrådet inom ramen för det statliga uppdraget med långsiktiga nationella strategiska exportfrämjandesatsningar? Finns det ett behov av att utveckla sådant arbete?</p>
<p>Bör Exportrådet i annan omfattning än idag inom ramen för det statliga uppdraget satsa på Sverige-manifestationer, t.ex. utställningar, och vad skulle detta i så fall få för konsekvenser för andra delar av det statliga uppdraget?</p>
<p>Finns anledning att förändra sammansättningen av rådets styrelse och vilka arbets- och styrformer tillämpas för att leda rådets verksamhet? I vilken omfattning och i vilka former utnyttjar Exportrådet de båda huvudmännen som en resurs i det operativa arbetet?</p>
<p>Hur dras gränsen mellan den statligt finansierade verksamheten och övrig verksamhet?</p>
<p>Tillhandahåller Exportrådet den marknads- och landsinformation som företagen efterfrågar?</p>
<p>Tillhandahåller Exportrådet tjänster som är av särskilt intresse för mindre och medelstora företag som behöver råd och hjälp i sin internationalisering? Finns det anledning att utveckla nya tjänster och/eller arbetsmetoder?</p>
<p>Vilken flexibilitet och handlingsberedskap har Exportrådet att möta snabba förändringar på marknaden eller andra omvärldsförändringar, som kan generera nya exportmöjligheter för svenska företag?</p>
<p>Bör samarbete och allianser med statliga och privata exportfrämjande aktörer (t.ex. NUTEK, exportfrämjare och projektexportsekretariatet, privata exportkonsulter, handelskammare) stimuleras i större utsträckning, såväl på utlandsmarknaden som i Sverige? På vilka sätt kan detta ske?</p>
<p>I vilken omfattning arbetar rådet med frågor som inte direkt rör exportfrämjande, men är handelsrelaterade, t.ex. logistikplanering, utbildning? Vilken analys och rekommendation kan göras kring rådets fortsatta engagemang i sådan verksamhet?</p>
<p>Vilka möjligheter finns att samordna den importfrämjande verksamhet som idag finns i Sverige med den exportfrämjande?</p>
<p>I vilken omfattning medverkar Exportrådet till – eller skulle Exportrådet kunna medverka till – att antalet svenska exportföretag ökar och att detta sker i hela landet?</p>
<h2>Ramar för arbetet</h2>
<p>Utredaren skall i sitt analysarbete ha kontakt med Sveriges exportråd och andra statliga aktörer som bedriver exportfrämjande verksamhet. Vidare skall utredaren ha kontakt med olika företag och företagens intresseorganisationer. Detta gäller både företag som är kunder till Exportrådet och företag som inte är det.</p>
<p>Utredaren skall ta del av det material om företagsutveckling via exportfrämjande som ingår i de regionala tillväxtavtalen för perioden 2000-02.</p>
<p>Erfarenheter från tidigare och pågående utvärderingar, vad gäller svenskt statligt exportfrämjande skall inhämtas. Erfarenheter från UD: s administrativa samarbetsavtal med Sida (1999-05-04) skall inhämtas. Vidare skall jämförelser med några andra länders system för exportfrämjande göras.</p>
<p>Utredaren skall beakta de särskilda begränsningar som följer av EG-fördragets regler om statligt stöd.</p>
<p>För utredarens arbete gäller kommittéförordningen (1998:1474). Om utredaren lämnar förslag med kostnadskonsekvenser skall förslag till finansiering anges.</p>
<h2>Redovisning av uppdraget</h2>
<p>Utredaren skall redovisa resultatet av sitt arbete i ett slutbetänkande senast den 15 maj 2000. Regeringen beslutade den 4 maj 2000 att utredaren skulle redovisa resultatet av sitt arbete i ett slutbetänkande senast den 1 november 2000.</p>
<h2>Avtalet om exportrådet och exportrådets stadgar</h2>
<p>Avtal mellan Svenska staten och Sveriges Allmänna Exportförening om Sveriges exportråd.</p>
<p>Parter och målsättning 1 §  Svenska staten och Sveriges Allmänna Exportförening skall enligt detta avtal driva Sveriges exportråd som centralt serviceorgan för exportfrämjande åtgärder.</p>
<p>Uppgifter 2 §  Rådets uppgift är att initiera, planera, samordna, marknadsföra och genomföra åtgärder för att främja svensk export och internationalisering i samband med export.</p>
<p>Rådet skall särskilt 1. insamla, bearbeta och tillhandahålla marknadsinformation, 2. lämna råd i samband med export och internationalisering som leder till export, 3. stimulera och stödja kollektiva enskilda exportansträngningar. 3 §  Rådet skall planera och leda handelssekreterarnas verksamhet och exportfrämjande verksamhet inom utrikesrepresentationen.</p>
<p>Till rådet kan även i övrigt efter överenskommelse mellan parterna delegeras statliga förvaltningsuppgifter på sätt som anges i lag eller annan författning.</p>
<p>Dessa uppgifter finansieras med medel som staten ställer till förfogande. 4 §  Rådet skall till regeringen årligen avge anslagsframställning för handelssekreterarnas verksamhet och för annan exportfrämjande verksamhet som finansieras med statliga medel genom rådet utifrån en samlad syn på exportfrämjande insatser. Rådet skall också årligen för regeringen redovisa användningen av sådana medel med utgångspunkt i gällande riktlinjer.</p>
<p>Handelssekreterare utse av regeringen på förslag av rådet.</p>
<p>Rådet skall samarbeta med andra organ, som med statliga medel genomför eller låter genomföra exportfrämjande insatser. 5 §  Rådet skall samråda med utrikesdepartementet vid planering av sådana i 2 § angivna uppgifter, för vilka behövs medverkan av utrikesrepresentationen och som inte anges i 3 § första stycket. 6 §  Rådet kan ingå avtal om den exportfrämjande verksamheten med svenska handelskamrar i utlandet.</p>
<p>Styrelse och representantskap 7 §  Rådet leds av en styrelse som består av åtta ledamöter med erfarenhet inom exportområdet. Hälften utses av regeringen och hälften av Sveriges Allmänna Exportförening. Styrelsen utser inom sig ordförande och vice ordförande. 8 §  För överläggningar i övergripande frågor rörande rådets verksamhet och rörande förhållandet mellan parterna skall finnas ett representantskap. Till detta skall vardera parten utse högst fyra ledamöter, däribland statssekreteraren med ansvar för utrikeshandelsfrågor och ordföranden i Sveriges Allmänna Exportförening. Representantskapet bör sammanträda två gånger per år.</p>
<p>Finansiering 9 §  Rådets verksamhet finansieras genom statliga medel, avgifter för abonnemang samt andra inkomster i verksamheten. 10 §  Staten skall utifrån en bedömning av det samhällsekonomiska intresset utöver vad som anges i 3 §, bidra till rådets finansiering av 1. upplysnings- och rådgivningsverksamhet, 2. vissa projekt/aktioner, i samverkan med företag, vilka syftar till a. utveckling av exportoerfarna, framför allt mindre och medelstora, företags export, b. export till svårbearbetade eller avlägsna men lovande marknader, c. större manifestationer med inriktning på svenskt näringsliv eller svensk industri, efter samråd med utrikesdepartementet. 11 §  Abonnemangsavgiften skall beräknas för varuexporterande företag på dess exportvärde och för tjänsteexporterande företag på aktiekapitalet. Om särskilda skäl föreligger att beräkna avgiften på annat sätt får frågan hänskjutas till parterna. För andra abonnemang får rådet besluta om avgiften. 12 §  Rådet kan i samverkan med företag även bedriva sådan aktions- och uppdragsverksamhet som kan finansieras med medel från företagen.</p>
<p>Övriga bestämmelser 13 §  Rätt att anlita rådet, handelssekreterarna och utrikesrepresentationens exportfrämjande verksamhet samt de handelskammare som avses i 6 § tillkommer alla företag. De som har tecknat avtal om abonnemang med rådet äger rätt till rabatt på dess avgifter.</p>
<p>Rådet är skyldigt att inom ramen för den verksamhet, som anges i 2 §, mot avgift utföra tjänster som begärs av svenska myndigheter. 14 §  Rådets verksamhet regleras av detta avtal samt genom stadgar som fastställs av regeringen efter godkännande av Sveriges Allmänna Exportförening. 15 §  Upphör avtalet att gälla, delas rådets tillgångar och skulder lika mellan parterna såvitt inte annat avtalas. 16 §  Tvist om detta avtal skall avgöras genom skiljedom.</p>
<p>Detta avtal träder i kraft den 15 september 1998 och gäller tills vidare. Uppsägning av avtalet skall ske minst 18 månader före det budgetårsskifte som enligt uppsägningen utgör tidpunkt för avtalets upphörande.</p>
<h2>Stadgar för Sveriges exportråd</h2>
<p>Inledande bestämmelse 1 §  Sveriges exportråd, som inrättades år 1972, driver sin verksamhet med stöd av den 1 juli 1992 ingånget avtal mellan svenska staten och Sveriges Allmänna Exportförening.</p>
<p>Uppgifter 2 §  Rådets uppgift är att som centralt serviceorgan initiera, planera, samordna, marknadsföra och genomföra åtgärder för att främja svensk export.</p>
<p>Rådet skall särskilt 1. insamla, bearbeta och tillhandahålla marknadsinformation, 2. lämna råd i samband med export och internationalisering, 3. stimulera och stödja kollektiva och enskilda aktiviteter avseende export och internationalisering. 3 §  Rådet skall planera och leda handelssekreterarnas (handelskontorens) verksamhet och exportfrämjande verksamhet inom utrikesrepresentationen.</p>
<p>Till rådet kan även i övrigt efter överenskommelse mellan parterna delegeras statliga förvaltningsuppgifter på sätt som anges i lag eller annan författning. Dessa uppgifter finansieras med medel som staten ställer till förfogande.</p>
<p>Organisation 4 §  För Sveriges exportråd finns en styrelse som består av lägst åtta ledamöter. Hälften utses av regeringen och hälften av Sveriges Allmänna Exportförening.</p>
<p>Ledamöter utses för ett år. Avgår en ledamot, skall en efterträdare utses för återstoden av den avgångnes mandatperiod.</p>
<p>Styrelsen utser inom sig ordförande och vice ordförande. Sveriges exportråds styrelse har sitt säte i Stockholm. 5 §  Sveriges exportråd har en verkställande direktör, som utses av styrelsen. Han deltar i styrelsens sammanträden men har inte någon rösträtt vid dessa.</p>
<p>Firmateckning 6 §  Rådets firma tecknas av den eller dem som styrelsen utser.</p>
<p>Ärendenas handläggning 7 §  Av styrelsen avgörs 1. frågor om planering och inriktning av Sveriges exportråds och handelskontorens verksamhet, 2. frågor om budget för och uppföljning av Sveriges exportråds och handelskontorens verksamhet, 3. viktigare frågor som rör samarbetet med andra organisationer i Sverige med liknande verksamhet, 4. frågor om anställande av verkställande direktör samt lön och andra anställningsvillkor för denne, 5. andra frågor som verkställande direktören hänskjutit till styrelsen, 6. andra frågor av större vikt. 8 §  Övriga ärenden avgörs av verkställande direktören. 9 §  Ärenden eller grupper av ärenden, som inte behöver prövas av verkställande direktören, får avgöras av annan tjänsteman. Hur detta skall ske anges i arbetsordning eller i särskilda beslut. 10 §  Styrelsen sammanträder efter kallelse av ordföranden eller, vid förfall för denne, vice ordföranden, när det behövs för verksamhetens genomförande, dock minst fem gånger per år. 11 §  Styrelsen är beslutsför när mer än hälften av ledamöterna, bland dem ordföranden eller vice ordföranden, är närvarande.</p>
<p>Som beslut gäller den mening som de flesta enar sig om. Kan majoritet för en mening inte uppnås, anses något beslut inte vara fattat.</p>
<p>Om ett styrelseärende är så brådskande att styrelsen inte hinner sammanträda för att behandla det, avgörs ärendet av ordföranden eller vice ordföranden i närvaro av verkställande direktören, och i andra hand av verkställande direktören. Beslut som fattas enligt detta stycke skall anmälas vid nästa sammanträde med styrelsen. 12 §  Vid styrelsens sammanträden förs protokoll.</p>
<p>Finansiering 13 §  Sveriges exportråds verksamhet finansieras genom statliga medel, abonnemangsavgifter, och andra inkomster i verksamheten. 14 §  Rätt att anlita rådet, handelskontoren, utrikesrepresentationen, samverkande organ samt de handelskammare som avses i 6 § i avtalet mellan svenska staten och Sveriges Allmänna Exportförening tillkommer alla svenska företag samt svenska företags dotterföretag eller försäljningsorganisation i utlandet.</p>
<p>Rätt att teckna abonnemang med Sveriges exportråd tillkommer företag, organisationer och enskilda affärsmän med verksamhet i Sverige. 15 §  För abonnemang erläggs avgift till Sveriges exportråd. Rådet skall föra förteckning över abonnenterna. Abonnemangsavgift utgår enligt de grunder som anges i bilaga till dessa stadgar, och fastställs av Exportrådets styrelse. 16 §  Rådet skall till regeringen årligen, senast 1 mars, avge budgetunderlag för Sveriges exportråds verksamhet till den del som finansieras med statliga medel i enlighet med 10 § i avtalet mellan staten och Sveriges Allmänna Exportförening.</p>
<p>Räkenskaper och revision 17 §  Sveriges exportråds räkenskaper avslutas årligen den 31 december.</p>
<p>Styrelsen och verkställande direktören avger årligen över sin förvaltning en verksamhetsberättelse och bokslut som består av balans- och resultaträkning samt finansieringsanalys vilka överlämnas till regeringen och Sveriges Allmänna Exportförening senast den 1 mars. 18 §  Styrelsens och verkställande direktörens verksamhet granskas av tre revisorer.</p>
<p>Granskningen skall omfatta verksamhetsberättelsen, anslagsredovisningen samt balans- och resultaträkningen. Revisorerna skall också utgå från bestämmelserna i regleringsbrevet för aktuellt budgetår.</p>
<p>Regeringen och Sveriges Allmänna Exportförening utser vardera en revisor jämte suppleant för denne samt tillsammans en auktoriserad revisor samt suppleant för denne att delta i granskningen. Revisorerna och suppleanterna utses för ett år.</p>
<p>Revisorerna avger årligen före den 1 april en berättelse över sin granskning. Berättelsen skall innehålla uttalande i fråga om ansvarsfrihet för styrelsen och verkställande direktören. 19 §  Regeringen och Sveriges Allmänna Exportförening skall senast den 1 juni årligen besluta i fråga om ansvarsfrihet för styrelsen och verkställande direktören. 20 §  Riksrevisionsverket och revisionskontoret vid Regeringskansliet får granska Sveriges exportråds användning av statliga medel och utförande av statliga myndighetsuppgifter. Ytterligare revision förutsätter medgivande av Sveriges Allmänna Exportförening.</p>
<p>Riksrevisionsverket och revisionskontoret vid Regeringskansliet får ta del av rådets räkenskaper i den utsträckning som behövs för deras granskning.</p>
<p>Övriga bestämmelser 21 §  En ledamot i styrelsen får inte delta i behandlingen av ett sådant ärende i vilket han eller ett honom närstående företag har ett väsentligt intresse. 22 §  Beslut om ändring av Sveriges exportråds stadgar samt om arvode till styrelseledamöter, revisorer och suppleanter fastställs av regeringen efter godkännande av Sveriges Allmänna Exportförening. 23 §  Dessa stadgar träder i kraft den xxx, då nuvarande stadgar från 1 juli 1992 (ändrade 1994 och 1995) upphör att gälla.</p>
<p>Godkänns för Sveriges Allmänna Exportförening.</p>
<p>Stockholm den</p>
<h2>Regeringsbeslut med riktlinjer Regeringsbeslut 11:4</h2>
<p>1999-12-16 UD1999/1465/EIM</p>
<p>Utrikesdepartementet Sveriges exportråd Box 5513 114 85 STOCKHOLM</p>
<h2>Regeringsbeslut II:4 med riktlinjer för budgetåret 2000 avseende Sveriges exportråd</h2>
<p>Riksdagen har beslutat om anslaget E2 Exportfrämjande verksamhet för budgetåret 2000 (prop. 1999/2000:1, utg. omr. 24, bet. 1999/2000:NU1, rskr. 1999/2000:112).</p>
<p>Regeringen har beslutat att tilldela Kammarkollegiet 153 506 000 kronor från anslaget E2 Exportfrämjande verksamhet. Dessa medel skall betalas ut med en tolftedel per månad till Sveriges exportråd. Av beloppet avser 135 656 000 kronor det s.k. statliga uppdraget. Resterande belopp fördelas mellan områdena Marknadsplats Europa (6 000 000 kronor), Informationsteknik (2 850 000 kronor) samt Miljöexport (9 000 000 kronor). Anslaget disponeras av Kammarkollegiet och utbetalas med en tolftedel per månad till Sveriges exportråd.</p>
<p>Regeringen tilldelar dessutom Kammarkollegiet 30 000 000 kronor från anslaget E5 Näringslivsutveckling i Östersjöregionen. Dessa medel skall efter rekvisition betalas ut till Sveriges exportråd för att genomföra programmet Marknadsplats Östersjön.</p>
<p>Regeringen beslutar att följande skall gälla för det statliga uppdraget till Sveriges exportråd.</p>
<h2>1. Verksamhetsmål och återrapportering för det s.k. statliga uppdraget</h2>
<p>Sveriges exportråd (Exportrådet) skall som centralt serviceorgan inom exportfrämjandet initiera, planera, samordna, marknadsföra och genomföra åtgärder för att främja svensk export.</p>
<p>Exportrådet skall ge efterfrågestyrd exportservice (exportinformation). Exportrådet skall också genom affärsbevakning förse svenskt näringsliv med information om exportmöjligheter i syfte att förmedla affärer. Små och medelstora företag skall prioriteras i verksamheten. De möjligheter som medlemskapet i EU medfört skall utnyttjas.</p>
<p>Exportrådet skall inom uppdraget prioritera nya svenska spjutspetsområden inom svensk export. Exportrådet skall i sin verksamhet utnyttja de möjligheter som näringslivets ökade miljöanpassning har medfört.</p>
<p>Exportrådet skall inom anvisade medel aktivt främja export av svenska varor och tjänster inom IT-sektorn.</p>
<p>Exportrådet skall senast den 1 mars 2001 till regeringen lämna årsredovisning avseende det gångna budgetåret. Årsredovisningen skall bestå av resultaträkning, balansräkning, finansieringsanalys och förvaltningsberättelse.</p>
<p>För det statliga uppdraget gäller att Exportrådet skall redovisa omfattning, inriktning och prioriteringar för samtliga verksamheter fördelad på regioner.</p>
<p>Åtgärder för att utveckla bevakningen av internationellt finansierade projekt skall redovisas. Särskilda åtgärder för att främja export från små och medelstora företag samt effekter av denna verksamhet skall redovisas. Medlemsutvecklingen skall redovisas. Exportrådet skall vidare redovisa de åtgärder som vidtagits inom IT-området som syftar till att öka tillgängligheten till verksamheten.</p>
<p>Omfattningen av samtliga statliga eller andra offentliga uppdrag och bidrag till Exportrådet skall redovisas separat.</p>
<p>Exportrådet skall också redogöra för hur den exportfrämjande verksamheten bidrar till näringslivets tillväxt och internationella konkurrenskraft.</p>
<p>Återrapporteringen skall vara sådan att den kan stämmas av mot Exportrådets budgetunderlag för budgetåret 2000, med särskilt angivande av de avvikelser som blivit erforderliga som en anpassning till utvecklingen och företagens efterfrågan på exportrådets tjänster.</p>
<p>Villkor för anslagsmedel</p>
<p>Statliga medel från anslaget E 2. Exportfrämjande verksamhet inom utgiftsområde 24 Näringsliv får användas till följande: a. handelssekreterarnas och Exportrådets upplysnings- och rådgivningsverksamhet (exportservice) till den del den inte finansieras med medlemsavgifter, b. sådana projekt/aktioner, i samverkan med företag, som syftar till att utveckla exporten för framför allt små och medelstora företag, exporten till svårarbetade eller avlägsna men lovande marknader, eller som avser stöd till större manifestationer med inriktning på svenskt näringsliv eller svensk industri, efter samråd med Utrikesdepartementet, c. löneförmåner för marknadskonsulter och marknadsassistenter inom utrikesförvaltningen, d. Exportrådets ledning och planering av handelssekreterarnas verksamhet och av exportfrämjande verksamhet inom utrikesförvaltningen.</p>
<p>Exportrådet fastställer prispolicy för handelssekreterarnas debiterbara verksamhet. Inkomsterna får disponeras i verksamheten.</p>
<h2>2. Marknadsplats Europa</h2>
<p>För Marknadsplats Europa anvisas 6 000 000 kronor.</p>
<p>Programmet skall inriktas på att främja små och medelstora företags handel inom Europa, och i huvudsak inriktas på följande:</p>
<p>Det särskilda anbudskostnadsstöd som inrättades 1999 bör fortsätta även under år 2000. Stödet skall för året uppgå till högst 2 000 000 kronor. Exportrådet skall vara administrerande instans för stödet och konsulter inom samtliga branscher skall kunna ansöka. Tidigare anvisade riktlinjer skall gälla.</p>
<p>Den regionala exportfrämjarorganisationen i Sverige bör fortsatt byggas ut, samordnas och förbättras, i första hand för att öka tillgängligheten av rådgivning och service till mindre och medelstora företag. Ett av huvudmålen skall vara att Exportrådet i samråd med sina samarbetspartners samordnar redan befintliga resurser, bl.a. inom ramen för exportcentra och det s.k. småföretagarprogrammet. För dessa verksamheter disponerar Exportrådet 4 000 000 kronor för år 2000.</p>
<p>Exportrådet skall senast 1 juni 2000 redovisa särskilda exportfrämjande aktiviteter som planeras med anledning av Sveriges ordförandeskap i EU första halvåret 2001.</p>
<h2>3. Informationsteknik</h2>
<p>Av anvisade medel skall 2 850 000 kronor användas för att vidareutveckla Exportrådets användning av informationsteknik för att bättre tillfredsställa i första hand de små och medelstora företagens informationsbehov. Exportrådets satsning på exportfrämjande genom elektroniska marknadsplatser bör intensifieras.</p>
<h2>4. Miljöexport</h2>
<p>Av anvisade medel skall 9 000 000 kronor användas för att främja miljöexport. Programmet, som skall utgöra ett komplement till det påbörjade projektet Svensk Miljöteknikexport (regeringsbeslut N98/2039), skall genomföras och samfinansieras med andra intressenter. I huvudsak skall programmet inrymma följande:</p>
<p>Fokusering på små och medelstora företag, bl.a. genom samarbete med Smelink,</p>
<p>De regionala Exportcentra skall engageras,</p>
<p>Eftersträvan till samverkan mellan berörda myndigheter, organisationer och företag, bl.a. Svenskt miljötekniskt nätverk (SET), Sida, Naturvårdsverket och Miljöteknikdelegationen, Främjande av produkt-, tjänste- och projektexport samt elektroniska affärer inom miljöområdet,</p>
<p>Främja export genom strategiska allianser.</p>
<p>Aktiv internationell marknadsföring på marknader som företagen prioriterar samt bevakning av affärsmöjligheter på dessa marknader,</p>
<p>Särskilda aktiviteter för Public Relations, Nätverksbyggande aktiviteter.</p>
<h2>5. Marknadsplats Östersjön</h2>
<p>För Marknadsplats Östersjön anvisas 30 000 000 kronor.</p>
<p>Programmet har till syfte att ge i första hand små och medelstora företag stöd och vägledning inför och i samband med exportsatsningar i vissa stater i Östersjöregionen (Estland, Lettland, Litauen, Polen och Nordvästra Ryssland inkl. Barentsregionen).</p>
<p>Östersjöcentrum (ÖC) och informationsverksamhet</p>
<p>Den särskilda samordningsfunktion som inrättats inom Exportrådet skall bistå i huvudsak små och medelstora företag med kvalificerat stöd och vägledning inför och i samband med exportsatsningar i Östersjöregionen. Centrumet skall även i viss mån kunna bistå med frågor som gäller import från de berörda länderna.</p>
<p>Härutöver skall Östersjöcentrum inom Exportrådet ha särskilt ansvar för frågor som avser upphandling från EU:s biståndsprogram.</p>
<p>Av medlen får högst 4 500 000 användas för programledning, Östersjöcentrum och övrig samordning.</p>
<p>Stöd till marknadssatsningar – affärschansprojekt, samverkansgrupper m.m.</p>
<p>De program för marknadssatsningar som inletts under 1999, dvs. affärschansprojekt, samverkansgrupper osv. bör fortsätta under år 2000. För att uppnå maximal kostnadseffektiv nytta och synergieffekt bör affärschansprojekten samordnas med såväl samverkansprojekt och branschprogram som kompetensutveckling (kan även omfatta deltagande i mässor, utställningar, delegationer osv.).</p>
<p>Projekten bör i möjligaste mån bedrivas inom ramen för den regionala ExportCentrum-verksamheten. Det övergripande ansvaret åvilar dock ledningen för Marknadsplats Östersjön.</p>
<p>Dessutom bör Exportrådet initiera samordningsmöten med berörda myndigheter och andra relevanta aktörer.</p>
<p>Återrapportering</p>
<p>Exportrådet skall i årsredovisningen återrapportera hur arbetet med de tre programmen bedrivits under 2000. Utgångspunkterna för återrapporteringen är de riktlinjer som regeringen fastställt för verksamheten. Återrapporteringen skall innehålla en redovisning av genomförda prestationer och kostnaderna för dessa. Effekter av verksamheten skall redovisas.</p>
<p>Exportrådets verksamhet skall i princip redovisa ett nollresultat. Exportrådet får disponera uppkommet överskott och underskott enligt styrelsebeslut.</p>
<p>På regeringens vägnar</p>
<p>Leif Pagrotsky</p>
<p>Lena Garcia Berg</p>
<p>Kopia till</p>
<p>Utrikesdepartementet/PLAN-BUD</p>
<p>Utrikesdepartementet/RS</p>
<p>Finansdepartementet/Ba</p>
<p>Miljödepartementet</p>
<p>Näringsdepartementet</p>
<p>Riksrevisionsverket</p>
<p>Ekonomistyrningsverket</p>
<p>Riksdagen, näringsutskottet</p>
<p>Riksgäldskontoret</p>
<p>Kammarkollegiet</p>
<p>Sveriges Allmänna Exportförening</p>
<p>Information Rosenbad</p>
<h2>Lag och förordningar</h2>
<p>1 §  Enligt de närmare föreskrifter regeringen beslutar får Sveriges exportråd 1. planera och leda handelssekreterarnas verksamhet samt exportfrämjandeverksamhet inom utrikesrepresentationen, 2. besluta rörande handelssekreterares anställnings- och arbetsvillkor, i den mån dessa ej bestäms genom avtal eller beslutanderätten enligt särskilda bestämmelser tillkommer myndighet, dock ej i frågor om tillsättning av eller skiljande från tjänst, eller om disciplinansvar, åtalsanmälan, avstängning eller läkarundersökning, 3. besluta rörande statliga bidrag till språkutbildning med inriktning på affärsspråk.</p>
<p>Vid utövande av befogenhet som enligt första stycket tillkommer rådet skall rådet i sak tillämpa de föreskrifter som skulle gälla för statlig förvaltningsmyndighet i motsvarande fall. Lag (1981:630). 2 §  Förvaltningslagen (1986:223) skall tillämpas vid handläggning av ärenden hos Sveriges exportråd enligt 1 §.</p>
<p>Beslut i sådana ärenden får överklagas hos regeringen, om något annat inte följer av lagen (1971:309) om behörighet för allmän förvaltningsdomstol att pröva vissa mål, lagen (1987:439) om inskränkning i rätten att överklaga, andra föreskrifter.</p>
<p>Lag (1988:1563). 3 §  Vad någon i samband med Sveriges exportråds befattning med handelssekreterares verksamhet eller med exportfrämjande verksamhet inom utrikesrepresentationen i anställning hos rådet eller på grund av uppdrag hos detta har erfarit om enskilda företags eller sammanslutningars affärs- eller driftförhållanden får han ej obehörigen yppa eller utnyttja. Lag (1979:1076).</p>
<p>Övergångsbestämmelser 1986:1172</p>
<p>Denna lag träder i kraft den 1 januari 1987. I fråga om beslut som har meddelats före ikraftträdandet gäller dock äldre föreskrifter.</p>
<p>Uppgifter 1 §  Handelssekreterare har till uppgift att främja svensk export till det område som förordnandet avser. 2 §  Handelssekreterarna skall särskilt ge råd och annan hjälp i fråga om marknadsföring av svenska varor och tjänster. Handelssekreterarna skall på begäran av Sveriges exportråd eller en abonnent hos rådet eller av en myndighet eller på eget initiativ undersöka marknadsläget för olika varor och tjänster samt medverka till marknadsföring av dessa. 3 §  Handelssekreterarna skall samverka med den svenska utrikesrepresentationen och med de svenska handelskamrar i utlandet som träffat avtal med Sveriges exportråd om exportfrämjande verksamhet. 4 §  Handelssekreterarna får besluta om kostnader för verksamhetens genomförande, i fråga om exportservice och exportfrämjandeprojekt i enlighet med uppgjord budget och i övrigt inom ramen av de medel som inflyter i deras uppdragsverksamhet eller på annat sätt. 5 §  Handelssekreterarna skall ta ut avgifter för sina tjänster enligt grunder som fastställs av regeringen. 6 §  Handelssekreterarna får inte driva handel eller idka annan näring.</p>
<p>Verksamhetens ledning 7 §  Handelssekreterarnas verksamhet planeras och leds av Sveriges exportråd enligt vad regeringen föreskriver särskilt.</p>
<p>Organisation 8 §  Handelssekreterarna anställer, efter godkännande av Sveriges exportråd, personal i mån av behov och tillgång på medel.</p>
<p>I mån av behov och tillgång på medel får handelssekreterarna anlita utomstående för särskilda uppdrag. 9 §  Hos handelssekreterarna genomförs utbildning av marknadsassistenter enligt vad Sveriges exportråd bestämmer. 10 §  Om inte regeringen föreskriver annat, är en handelssekreterare underställd den svenska beskickningschefen i verksamhetslandet när det gäller förbindelser med detta lands myndigheter. 11 §  Hos handelssekreterarna får finnas exportfrämjanderåd med uppgift att lämna handelssekreteraren sådana upplysningar och synpunkter som kan vara av betydelse i verksamheten. 12 §  Ett exportfrämjanderåd skall bestå av handelssekreteraren och en representant för beskickningen eller konsulatet i verksamhetslandet samt minst fyra och högst tio andra ledamöter.</p>
<p>Rådet utser inom sig en ordförande.</p>
<p>Tjänstetillsättning 13 §  Handelssekreterare förordnas av regeringen efter anmälan av Sveriges exportråd.</p>
<p>Andra tjänster tillsätts av handelssekreterarna.</p>
<p>Andra ledamöter i ett exportfrämjanderåd än handelssekreteraren och representanten för beskickningen eller konsulatet förordnas för högst fyra år av det statsråd som har till uppgift att föredra ärenden som gäller utrikeshandelsfrågor.</p>
<p>Revision 14 §  Revision av handelssekreterarnas verksamhet sker i samma ordning som gäller för revisionen av Sveriges exportråd.</p>
<p>Överklagande 15 §  Handelssekreterares beslut i personalärenden får överklagas hos regeringen, om något annat inte följer av lagen (1987:439) om inskränkning i rätten att överklaga, andra föreskrifter.</p>
<p>Handelssekreterares beslut i andra ärenden får inte överklagas. 1 §  Vid utövandet av de befogenheter som avses i 1 § första stycket lagen (1975:490) om beslutanderätt för Sveriges exportråd beträffande handelssekreterare m.m. skall rådet, såvitt avser befogenhet enligt punkt 1, lämna anvisningar beträffande verksamhetsplanering. I fråga om handelssekreterarna skall rådet dessutom ange uppgifter, fördela resurser och meddela andra liknande föreskrifter för verksamheten. Förordning (1981:633). 2 §  har upphävts genom förordning (1981:633).</p>
<h2>Utredningens enkäter Enkät till exportrådets samtliga utlandskontor</h2>
<p>Exportrådsutredningen tillsattes i oktober 1999. Till utredare utsågs Annika Åhnberg. Enligt sina direktiv (bifogas) skall utredningen se över den del av det statliga exportfrämjandet som sker genom Sveriges exportråd. Översynen skall bl.a. omfatta rådets utlands- och hemmaorganisation samt förhållandet till utrikesförvaltningen och andra aktörer. En utvärdering av det statliga uppdraget skall presenteras. En mängd andra punkter tas upp i direktiven. Mot denna bakgrund önskar utredningen ställa nedanstående frågor till Ert kontor. Vi vore tacksamma att få Era svar senast den 20 maj. 1. Kan Ni ange hur stor del av kontorets verksamhet som avser exportinformation respektive annan verksamhet? 2. Är det samma personer som arbetar med exportinformation och annan verksamhet? 3. Kan Ni ge följande uppgifter om exportinformationen: fördelning mellan frågor från Sverige och värdlandet; fördelning enligt kategori av  frågande-företag, student, privatperson etc.; fördelning efter bransch; vilka är de vanligaste frågorna? 4. Anser Ni att det statliga uppdraget är tillräckligt tydligt formulerat för Er del? 5. Finns på Er ort andra aktörer som arbetar med exportfrämjande tjänster, t.ex. privata konsultföretag eller handelskammare? Anser Ni att Ni konkurrerar med dessa om samma uppdrag? I vad mån anlitas utomstående organisationer, t.ex. privata konsultföretag eller handelskammare, som underkonsulter till kontoret? Hur stor del av konsultuppdragen är en direkt följd av arbetet med exportinformationen? 6. Är konsultverksamheten till nytta för arbetet med exportinformation? Om ja, på vilket sätt? 7. I vad mån genereras uppdrag från Sverigeorganisationen? 8. Hur mycket av kontorets tid avsätts för besök i Sverige? I vilken mån görs detta inom det statliga uppdraget? 9. Hur får kontoret normalt kontakt med svenska eller utländska företag? (särskilt intressant är den första kontakten) 10. Finns någon samordning och/eller regelbundet/organiserat samarbete med ambassaden och andra svenska främjandeaktörer? Fungerar detta väl? Finns någon samordning av verksamhetsplaneringen mellan kontoret och ambassaden? Vem leder samordningen?</p>
<h2>Enkät till samtliga ESEA-ambassader och ytterligare några ambassader 1</h2>
<p>Exportrådsutredningen tillsattes i oktober 1999. Till utredare utsågs Annika Åhnberg. Enligt sina direktiv (bifogas) skall utredningen se över det statliga exportfrämjandet som sker genom Sveriges exportråd. Översynen skall bl.a. omfatta rådets utlands- och hemmaorganisation samt förhållandet till utrikesförvaltningen och andra aktörer. En utvärdering av det statliga uppdraget skall presenteras. En mängd andra punkter tas upp i direktiven. Mot denna bakgrund önskar utredningen ställa nedanstående frågor till ambassaden. Vi vore tacksamma att få Era svar senast den 20 maj. 1. Beskriv mycket kortfattat ambassadens (amb) huvudsakliga inriktning och ange antalet anställda (uppdelat på utsända och lokalanställda). 2. Hur stor del av amb:s totala resurser används för exportfrämjande (ange fördelning mellan exportinformation och betalda uppdrag)? Har andelen minskat eller ökat under de senaste åren? I vilken utsträckning vidarebefordras förfrågningar till exportrådet för besvarande? 3. Är styrningen av exportfrämjandet från UD så tydlig som Ni skulle önska? 4. Är styrningen av exportfrämjandet från Exportrådet så tydlig som Ni skulle önska? Hur utnyttjar exportrådet gentemot amb sin lagstadgade rätt att planera och leda den exportfrämjande verksamheten inom utrikesrepresentationen? (se IFUR, SFS 1992:247) 5. Vilka löpande kontakter om exportfrämjande har amb med UD och exportrådet? Fungerar dessa väl? I vilken utsträckning får Ni reaktioner på de eventuella förslag/idéer Ni presenterar? 6. Gör amb en särskild verksamhetsplan för exportfrämjandet? I vilken utsträckning har Ni begärt respektive erhållit synpunkter från exportrådet på denna? Är denna aktivitet samordnad med UD:s verksamhetsplanering? 7. Finns det andra aktörer (här avses inte de exporterande företagen) som arbetar med exportfrämjande för svenska intressen i Ert verksamhetsland? Samarbetar Ni med dessa? 8. För  ESEA-ambassader: Vilken är Er uppfattning om det samarbete som ägt/äger rum inom ramen för det s.k. ESEAsamarbetet mellan exportrådet och UD? 9. Ytterligare synpunkter på samarbetet med exportrådet i Stockholm som inte täcks av dessa frågor välkomnas</p>
<h2>Enkät till ambassaden i Berlin, Canberra (för Australien och Nya Zeeland), Dublin, Haag, Helsingfors, Köpenhamn, London, Oslo, Ottawa, Paris, Seoul, Tokyo, Washington, Wien och generalkonsulatet I Hong Kong.</h2>
<p>Exportrådsutredningen tillsattes i oktober 1999. Till utredare utsågs Annika Åhnberg. Enligt sina direktiv (bifogas) skall utredningen se över den del av det statliga exportfrämjandet som sker genom Sveriges exportråd. Översynen skall bl.a. omfatta rådets utlands- och hemmaorganisation samt förhållandet till utrikesförvaltningen och andra aktörer. En utvärdering av det statliga uppdraget skall presenteras. Jämförelser skall också göras med några andra länders system för exportfrämjande. Mot denna bakgrund önskar utredningen erhålla svar på nedanstående frågor om exportfrämjandet i Ert verksamhetsland. 1. Ser staten i Ert verksamhetsland det som sin uppgift att arbeta med exportfrämjande? Hur motiveras detta i så fall? Ses exportfrämjandet som en del av statens totala stöd till näringslivet/del av annat främjande? 2. Om staten avsätter medel till exportfrämjande, är detta stöd generellt eller främst inriktat mot vissa företag, branscher etc.? 3. Hur är det statliga exportfrämjandet organiserat? Vilket/vilka departement ansvarar för exportfrämjandet och vilken organisation/vilka organisationer utför arbetet? Hur ser organisationen utomlands ut? Finns det någon huvudaktör liksom i Sverige? Vilka andra aktörer finns, t.ex. handelskamrar? 4. Vilken status har den(de) organisation(er) som är utförare av detta arbete – myndighet, statligt bolag, stiftelse, förening etc.? 5. Hur stort är det årliga statliga (och i förekommande fall delstatliga) budgetanslaget/n för exportfrämjande? Vilka organisationer får del av dessa medel? 6. Vilka exportfrämjande tjänster är avgiftsbelagda och vilka utförs gratis? Hur dras gränsen mellan gratistjänster och betalda tjänster? Finns riktlinjer för avgiftens storlek? 7. Hur fungerar samarbetet mellan utrikesförvaltningen och utföraren (utförarna) av exportfrämjandet? 8. Tar utrikesförvaltningen i Ert värdland betalt för att utföra exportfrämjande tjänster och vilka kriterier gäller för detta?</p>
<h2>Telefonintervju enkät till ett urval exporterande företag</h2>
<p>Fråga 1 Hur stor är ditt företags omsättning? ❏ ❏ ❏ ❏ ❏ ❏</p>
<p>Mer än 500 mkr/år 150–500 mkr 50–150 mkr 10–50 mkr Mindre än 50 mkr Vet ej</p>
<p>Fråga 2 Hur stor andel av omsättningen i ditt företag exporteras eller säljs utomlands? ❏ Över 50 % ❏ 20–50 % ❏ 5–20 % ❏ Mindre än 5 % ❏ Praktiskt taget ingen export eller utlandsförsäljning ❏ Vet ej</p>
<p>Fråga 3 Hur många anställda har ert företag i Sverige? ❏ ❏ ❏ ❏ ❏ ❏ ❏</p>
<p>Fler än 500 anställda 251–500 101–250 51–100 11–50</p>
<p>Upp till 10 Vet ej</p>
<p>Fråga 4 Enligt den SNI-kod vi har är ditt företag verksamt inom …………………………... branschen.</p>
<p>Är detta korrekt? Om ej, ange bransch: ……………………………………………………….</p>
<p>Fråga 5 Hur många exportmarknader bearbetar ditt företag i dag med egen personal ? ❏ Ingen. Med egen personal bearbetar vi endast Sverige. ❏ 1–3 ❏ 4–9 ❏ Vet ej</p>
<p>Fråga 6 Hur många nya länder avser ni att bearbeta med egen personal  på två års sikt? ❏ ❏ ❏ ❏ ❏</p>
<p>Fråga 7 Kan du nämna två av era viktiga , nya marknader? ❏ ………………………………………………………………... ❏ ………………………………………………………………...</p>
<p>Fråga 8 Vilken eller vilka organisationer har ni varit i kontakt men då det gällt frågor om internationalisering eller export?</p>
<p>Obs! Läs upp alternativen. ❏ ❏ ❏ ❏ ❏ ❏ ❏ ❏ ❏ ❏ ❏</p>
<p>Exportrådet Exportcentrum Handelskammare ALMI Ambassader</p>
<p>Privata konsulter, brokers m.m. Annan</p>
<p>Ingen Vet ej</p>
<p>Fråga 9 Har du någon gång besökt Exportrådets hemsida swedishtrade.se? ❏ ❏ ❏</p>
<p>Fråga 19 Hur ofta har du besökt hemsidan? Läs upp. ❏ ❏ ❏ ❏</p>
<p>En gång i månaden En gång per år Mera sällan</p>
<p>Vet ej</p>
<p>Fråga 20 Kan du ange vad du tyckte om hemsidan på en skala mellan 1–5 där 1 = Mycket dålig och 5 = Mycket bra? 6 ❏  Vet ej /ingen uppfattning</p>
<p>Om 1–2, vad kan göras bättre och vad saknar du? …………………………………………………………………………</p>
<p>Har du förslag på någon annan hemsida som du tycker är mer värdefull för utlandssatsningar? ………………………………………………………………………….</p>
<p>Fråga 21 Har Ert företag haft någon personlig kontakt med Exportrådet eller Exportcentrum under de senaste tre åren? ❏ ❏ ❏ ❏ ❏</p>
<p>Fråga 22 Vilka är de främsta orsakerna till att du inte  kontaktat Exportrådet eller Exportcentrum? …………………………………………………………………………. …………………………………………………………………………. …………………………………………………………………………. …………………………………………………………………………. .………………………………………………………………………… ➔  Gå till fråga 27</p>
<p>Fråga 23 Var du i kontakt med ❏ Exportrådet i Stockholm ❏ Exportrådets utlandskontor ❏ Ngt av de regionala kontoren (Göteborg, Malmö, Umeå m.m.) eller ❏ Exportcentrum ❏ Vet ej</p>
<p>Fråga 24 Exportrådets verksamhet delas upp i tre affärsområden: a. Exportinformation  – information och rådgivning som till största delen finansieras av staten b. Exportkonsulting  – Exportrådets konsultverksamhet utomlands som bedrivs helt på kommersiella villkor c. Exportutveckling  – program och projekt i Sverige som främst riktar sig mot små och medelstora företag</p>
<p>I vilken eller vilka typer av ärenden har du varit i kontakt med Exportrådet? a. Exportinformation ❏ Adresser, marknadsdata, allmän information om marknaden ❏ Produktkrav, tullar, ursprungsregler, leveransvillkor ❏ Förfrågningar från utländska företag som kanaliserats via Exportrådet ❏ Utbildning och seminarier ❏ Betalnings- och finansieringsfrågor ❏ Annat: ……………………………………………………… b. Exportkonsulting ❏ För att få en marknadsundersökning utförd ❏ För att få hjälp med strategin för din utlandssatsning, prioriteringar, etc. ❏ För att få hjälp att hitta en agent eller distributör ❏ För att anlita Exportrådet som din förlängda arm för din marknadsbearbetning/Chef att hyra/Business support Office och liknande anlitande av Exportrådet som lokal partner. ❏ För hjälp med etablering av dotterbolag ❏ För ett gemensamt deltagande i mässa, utställning ❏ För eventuellt deltagande i besöksprogram eller delegationsresa ❏ Annat: ………………………………………………………. c.  Exportutveckling ❏ Anlitande av Unga exportsäljare/unga exportassistenter ❏ Deltagande i en bransch/samverkansgrupp ❏ Deltagande i Affärschansprojekt, t.ex. Östersjömarknaderna ❏ Deltagande i Internationell affärskraft (utvecklingsprogram för export) ❏ Anlitat Exportkontor att hyra ❏ Regionalt projekt ❏ Annat: ………………………………………………………... ❏ Vet ej</p>
<p>Fråga 25 Hur skulle du vilja betygsätta Exportrådets agerande med hänsyn till kompetens och marknadskunskap, på en skala mellan 1–5 där 1 = Mycket dåligt och 5 = Mycket bra? 6 ❏  Vet ej/ingen uppfattning</p>
<p>Fråga 26 Har du efter att ha anlitat Exportrådet ökat din försäljning till berörd marknad/marknader? ❏ Ja, något ❏ Inte ännu, men vi räknar med resultat inom ett år ❏ Vi ser för närvarande inga möjligheter att öka exporten till berörd marknad/marknader ❏ Nej ❏ Vet ej</p>
<p>Fråga 27 I samband med att ditt företag gjort nya utlandssatsningar har ni då anlitat någon annan än Exportrådet? ❏ Ja, nämligen ………………………………….………………. ❏ Nej, klarat satsningen utan att anlita någon organisation eller konsult ❏ Vet ej</p>
<p>Fråga 28 Hur lätt anser du det är att få tillfredställande information om Exportrådet samt om de tjänster de kan tillhandahålla? Vi vill att du graderar på en skala mellan 1–5 där 1 = Mycket svårt och 5 = Mycket lätt.</p>
<p>Fråga 29 Vad anser eller tror du vara Exportrådets främsta styrkor? ………………………………………………………………………… ………………………………………………………………………… ❏  Vet ej</p>
<p>Fråga 30 Vad anser du eller tror du är Exportrådets svaga sidor? ………………………………………………………………………… …………………………………………………………………………</p>
<p>Fråga 31 Hur viktigt anser du att det är att Exportrådet finns representerat i din lokala närhet? Vi vill att du graderar i en skala mellan 1–5 där 1 = Inte alls viktigt till 5 = Mycket viktigt.</p>
<p>Fråga 32 Vilka tjänster borde enligt din mening myndigheter och handelsfrämjande organisationer satsa mer på när det gäller att a. öka ditt företags export? …………………………………………………………………………. …………………………………………………………………………. c. effektivisera importen? …………………………………………………………………………. …………………………………………………………………………. d. underlätta etablering utomlands? …………………………………………………………………………. ………………………………………………………………………….</p>
<p>Förslag frågor – tjänsteföretag (IT-företagen, finansiella tjänster, transporttjänster, byggverksamhet)</p>
<p>Har ditt företag verksamhet utomlands? Om ja fortsätt till fråga 1 . Har ditt företag avsikt att inom det närmaste året göra en utlandssatsning?</p>
<p>Om nej, avbryt undersökningen.</p>
<p>Om ja, starta med fråga 1</p>
<h2>Exportrådets styrelse och representantskap Styrelse</h2>
<p>Exportföreningens representation</p>
<p>Direktör Michael Treschow , (ordförande), Electrolux AB</p>
<p>Direktör Martin Leimdörfer ,  Industri-Matematik  AB</p>
<p>Direktör Per Pettersson, Transman AB</p>
<p>Direktör Jan Walldorf , AB Volvo</p>
<p>Statens representation</p>
<p>Direktör Anne Abrahamson , EKN  Direktör Peggy Bruzelius , c/o Lancelot</p>
<p>Förbundsordförande. Sune Ekbåge , (vice ordförande) Svenska Pappersindustriarbetareförbundet</p>
<p>Förvaltningschef Gunilla Olofsson , Regeringskansliets Förvaltningsavdelning</p>
<p>Departementsrådet Ulf Pehrsson, UD, är adjungerad ledamot</p>
<h2>Representantskap</h2>
<p>Exportföreningens representanter</p>
<p>Direktör Göran Ennerfelt , Axel Johnsson AB</p>
<p>Direktör Lars V Kylberg</p>
<p>Statens representanter</p>
<p>Statssekreterare Sven-Erik Söder</p>
<p>Departementsrådet Ulf Pehrsson , UD</p>
<h2>Exportrådsutredningens kontakter</h2>
<p>Abrahamsson, Ann, Exportkreditnämnden</p>
<p>Abrahamsson, Per-Erik, Västsvenska Industri- och Handelskammaren Ahlberger, Pär, Sveriges ambassad, Köpenhamn</p>
<p>Asp Jonsson, Kerstin, Sveriges ambassad, Helsingfors Astorin, Hans, Länsstyrelsen, Dalarnas län Axelsson, Niclas, Företagarnas Riksorganisation Belfrage, Jonas, Sweco, Stockholm</p>
<p>Bergdahl, Pia, Statskontoret</p>
<p>Bergqvist, Mats, Sveriges ambassad, London</p>
<p>Bernhard, Ann-Charlotte, Enheten för infrastruktur och regional tillväxt, Näringsdepartementet</p>
<p>Birath, Kristina, Miljöteknikdelegationen Björklund, Cecilia, Sveriges ambassad, Helsingfors Blad, Per Olof, Näringslivskontoret, Falu kommun Blixt, Eva, Miljöteknikdelegationen</p>
<p>Blomqvist, Anita, Bokförings- & Konsulttjänst AB, Vindelgransele Bogren, Agne, Exportrådet, Berlin</p>
<p>Boter, Håkan, Handelshögskolan, Umeå universitet Bradley, Linda, Exportrådet, Los Angeles</p>
<p>Bröms, Anders, ALMI Företagspartner, Västerås Brorsson, Kerstin, Sveriges generalkonsulat, Chicago Bruce, Peter, Utrikesdepartementets inspektör</p>
<p>Carlström, Sven Magnus, Näringslivsenheten, Krokoms kommun Cederholm, Ivar, Sveriges ambassad, Washington</p>
<p>Cederlund, Lars Johan, Näringsdepartementet Claret, Carlos, EuroLatina AB</p>
<p>Clemensson, Per, Företagarnas Riksorganisation, Göteborg Dahlberg, Christer, EIC Stockholm</p>
<p>Dahlqvist, Birgitta, Exportrådet Köpenhamn, Sveriges Handelskontor Dahlqvist, Ingemar, Företagsutveckling, Fyrstad</p>
<p>Edgren-Marsh, Katarina, Exportrådet, Göteborg Edström, Ulf, Avans AB, Östersund</p>
<p>Egardt, Peter, Stockholms handelskammare Ekberg, Lars, Euro Info Centre, Göteborg</p>
<p>Ekdahl, Clas, EU-programgruppen, Västra Götaland Ekman, Andreas, GK Los Angeles</p>
<p>Engblom, Göran, Ambassadör</p>
<p>Englund, Anders, Näringslivskontoret, Malmö Stad Engström, Gunvor, Näringslivsenheten, Näringsdepartementet Engström, Jan-Erik, Scania Vitalis, Malmö</p>
<p>Ennerfelt, Göran, Exportföreningen</p>
<p>Eriksson, Göran, ISA, Los Angeles</p>
<p>Eriksson, Hans, ALMI Företagspartner, Uppsala Eriksson, Kerstin, Dala Ritkonsult AB, Falun Eriksson, Per-Ola, NUTEK</p>
<p>Fagelberg, Åke, Företagarnas Riksorganisation Fohlin, Anna, ALMI Företagspartner, Västernorrland Fransson, Hans, Sydkraft, Malmö</p>
<p>Frithiofsson, Ola, Länsstyrelsen, Östersund Grizell, Maria, Euro Info Centre Syd, Malmö Grönwall, Hans, Exportrådet</p>
<p>Gunnarsson, Carl-Johan, Utrikesdepartementet Gustavsson Guenther, Anette, Svensk-Amerikanska Handelskammaren, Chicago</p>
<p>Gustavsson, Hans, Deloitte & Touche Göransson, Bo, Sida</p>
<p>Hallerby, Karin, Örebro kommun</p>
<p>Hammer, Ola, Företagarnas Riksorganisation, Östersund Hammerich, Kai, Invest in Sweden Agency, Stockholm Harborn, Mats, Handelssekreterare, Peking</p>
<p>Härviden, Magnus, Exportrådet, Paris</p>
<p>Hedberg, Björn, Västsvenska Industri- och Handelskammaren, Göteborg</p>
<p>Hedenskog, Magnus, Ekonomistyrningsverket</p>
<p>Hellborg, Maria, Euro Info Centre, Gävle-Dala Hellström, Mats, Sveriges ambassad, Berlin</p>
<p>Henningsson, Thomas, ALMI Företagspartner, Örebro Hilleberg, Bo, Hilleberg The Tentmaker, Frösön Hillerström, Håkan, Export Musik Sweden, AB Hokfeldt, Gunnar, ALMI Företagspartner, Skåne Holgersson, Jan, Företagarnas Riksorganisation, Örebro</p>
<p>Ihre, Claes, ALMI moderbolag Isaksson, Bo, Meco Pak AB, Alingsås</p>
<p>Israelsson, Merit, Handelskammaren, Mälardalen, Örebro Jansson, Donna, Biora, Chicago</p>
<p>Jerlström, Bo, Utrikesdepartementet/PES Johannisburg, Adam, ALMI Företagspartner, Skåne</p>
<p>Johansson, Anders, Foilex Oils Skimmer & Pumps, Göteborg Johansson, Arne, Företagarnas Riksorganisation</p>
<p>Johansson, Inge, Skogs- och Träfacket Jonsson, Leif, Företagarnas Riksorganisation Jonsson, Stefan, Ekonomistyrningsverket</p>
<p>Kämpe, Monica, Justitiedepartementet</p>
<p>Karlgren, Anna, Direktör tillväxtenheten, Statskontoret Karlsson, Evelyn, Länsstyrelsen, Örebro län Karlström-Dorph, Birgitta, Utrikesdepartementets inspektör Klöfver, Lars, UNOPS, Köpenhamn</p>
<p>Kofod, Martin, Danska generalkonsulatet, Los Angeles Korpinen, Lauri, Ministry for Foreign Affairs, Helsingfors Krister Lundgerg, ALMI Företagspartner, Uppsala Kruse, Anders, Utrikesdepartementet</p>
<p>Kruuti, Petri, Ministry for Foreign Affairs, Helsingfors Krzyzowski, Jurek, Handelskammaren, Västerås Kumlin, Krister, Ambassadör</p>
<p>Larsson, Anders, Exporter’s Club, Skellefteå Leander, Bo, svensk Exportkredit</p>
<p>Limmergård, Robert, IT-företagen Lindeen, Thomas, Invest in Sweden Agency</p>
<p>Lindell, Titti, Exportrådet Berlin</p>
<p>Lindén, Åke, Näringslivskontoret, Västra Götaland Lindgren, Magnus, Näringslivskontoret, Östersunds kommun Lundberg, Krister, ALMI Företagspartner, Uppsala Lundström, Anders, Forum för småföretagarforskning Lundwall, Anders, Uppsvenska Handelskammaren, Uppsala</p>
<p>Magnusson, Åke, Näringslivets Internationella Råd Magnusson, Robert, Svenska IT-företagens Organisation Malmer, Nils Olof, Private Sector Development Division, Sida Matsumoto, Mark, Network International, Irvine, CA McCarthy, Aidan, Irish Dairy Board, Dublin</p>
<p>Moberg, Tina, Näringslivskontoret, Östersunds kommun Molander, Sten-Erik, Exportrådet, Sveriges Handelskontor Moliteus, Magnus, Invest in Sweden Agency, New York Montgomery, David, Hifab International</p>
<p>Moritz, Lena, STATT</p>
<p>Månsson, Magnus, Länsstyrelsen, Västerås</p>
<p>Näslund, Hanna, Effektivitetsrevisionen, Riksrevisionsverket Naumberg, Carl, Miljöteknikdelegationen</p>
<p>Nicholson, Kerstin, Exportrådet, Chicago</p>
<p>Nilsson, Ingemar, Sydsvenska handelskammaren, Malmö Niwhede, Mats, Euro Info Centre Syd, Malmö</p>
<p>Nordin, Börje, Daterm, Malmö</p>
<p>Nordlander, Jan, Sveriges ambassad, Bangkok Norén, Göran, Industriförbundet</p>
<p>Norling, Jonas, Sveriges ambassad, Berlin Norton, John, Honorärkonsul, San Diego Nykvist, Ann-Kristin, Konkurrensverket</p>
<p>Olausson, Lennart, VD, Business Region Göteborg Olofsson, Gunilla, Förvaltningskontoret</p>
<p>Olofsson, Per, Industriförbundet</p>
<p>Olsson, Richard, Sweco, Stockholm</p>
<p>Ottosson, Henrik, Svensk-Amerikanska Handelskammaren, New York</p>
<p>Ousbeck, Margareta, Utrikesdepartementet</p>
<p>Pettersson, Gudrun, Exportrådet, Chicago Renström, Ulla, Euro-info-center, Örebro Rhodiner, Hans, Exportrådet Tokyo Ribergdahl, Charlotta, Justitiedepartementet Ringblom, Åke, Länsstyrelsen, Västerås Ringbom, Thomas, Statskontoret Risinggård, Börje, Svensk Handel</p>
<p>Röhrt, Sören, ALMI Företagspartner, Falun Sahlin, Yngve, Jämt-teknik, Östersund</p>
<p>Salomonsson, Olof, ALMI Företagspartner, Östersund Sandberg, Roland, Export Music Sweden</p>
<p>Sandén, Olof, Handelssekreterare, Berlin, m.fl. medarbetare Sjösteen, Arvo, Cool Equipment, Hisings Backa</p>
<p>Sjöström, Harry, Liftbyggarna AB, Östersund Sjöström, Jonas, Svenska Oberoende Musikproducenter Slavicek, Michael, Nämnden för Offentlig Upphandling Spetz, Maria, ALMI Företagspartner</p>
<p>Steiner, Bo, ALMI Företagspartner, Göteborg Stenberg, Christina, Exportrådet Göteborg Sterte-Jacobsson, Lena, Sveriges ambassad, Dublin Strand, Lars, Länsstyrelsen, Uppsala län Strandell, Anne-Kristine, NUTEK</p>
<p>Ström, Chef Sven-Åke, Exportteknik, Exportrådet Stockholm Ström, Erik, Tullassistans, Falun</p>
<p>Ström, Pierre, Export Music Sweden AB Strömdahl, Carl, Conjet AB</p>
<p>Sund, Ragnar, Outokompo Copper, Västerås Svensson, Gert, Stena Miljö AB, Arlöv</p>
<p>Söder, Sven-Eric, Utrikesdepartementet</p>
<p>Söderlund, Torgny, Exportrådet Göteborg Söderstam, Krister, Företagarnas Riksorganisation Tallquist, Stefan, AWL Kemia AB, Helsingfors Tambakis, Paul US Commercial Service, Los Angeles Tham, Henry, Konsult</p>
<p>Treschow, Michael, Exportrådet (Electrolux AB) von Proschek, Stefan, Exportrådet, Örebro Walldén, Ulf, Sveriges ambassad, Kuwait Walldoff, Jan, Näringslivets Internationella Råd Wallström, Evert, Conpharm, Uppsala</p>
<p>Warnebring, Kerstin, Företagarnas Riksorganisation, Malmö Wedar, Anders, Stelacon Marketing Research & Consulting Weibull, Lars, Lars Weibull AB</p>
<p>Wennerblom, Claes, Exportrådet, Örebro Westerlind, Sveriges ambassad, Berlin</p>
<p>Westerlund, Anna, ALMI Företagspartner, Östersund Westholm, Carl-Johan, Svensk Handel</p>
<p>Wetterqvist, Fredrik, Sveriges ambassad, Toronto Widlöf, Ewa, Sveriges Tekniska Attachéer Åberg, Ulf, Näringslivskontoret, Region Skåne Åkesson, Håkan, Sveriges ambassad, Singapore</p>
<p>Östlund, Ola, Svensk-Amerikanska Handelskammaren, Los Angeles</p>
<p>ALW Kemia AB, Helsingfors Civil Aviation Group Danska UM i Köpenhamn</p>
<p>Exportcentrum, Östersund, (ALMI, Exportrådet) Handelssekreterarkontoret, London m.fl. organisationer Exportrådet Malmö m.fl. organisationer Handelssekreterarkontoret ,Tokyo m.fl. organisationer Finpro, Helsingfors</p>
<p>Handels- och industriministeriet, Helsingfors Handelssekreterarkontoret, Köpenhamn Hs-kontoret I Helsingfors Samverkansgruppen SCAG-Swedish, 26/4 UM, Helsingfors</p>
<p>Många företrädare för Exportrådet och Utrikesdepartementet</p>
<h2>De 30 största exportmarknaderna och leverantörsländerna</h2>
<p>OBS! Exportvärdet för enskilda EU-länder är i flertalet fall underskattat p g a ej fördelad EU-handel (2,4%).</p>
<p>Källa:SCB</p>
<p>Källa:SCB</p>
<p>OBS! Importvärdet för enskilda EU-länder är i flertalet fall underskattat p g a ej fördelad EU-handel (5,2%).</p>
