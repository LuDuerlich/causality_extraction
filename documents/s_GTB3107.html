<h1>Sammanfattning</h1>
<h2></h2>
<p>1. Uppdraget (Dir.2005:30)</p>
<p>Regeringen utsåg den 14 april 2005 professor Bjarne Bjorvatn att som särskild utredare utarbeta ett förslag till en sammanhängande strategisk handlingsplan för 2006–2008 för Sveriges bidrag till den globala bekämpningen av smittsamma sjukdomar, inklusive av antimikrobiell resistens. Handlingsplanen skall innehålla åtgärder för att bekämpa infektionssjukdomar som är av betydelse för den globala utvecklingen. Handlingsplanen skall särskilt inriktas på biståndsinsatser som rör forskning, förebyggande insatser och behandling av sjukdomar som hiv/aids, malaria, tuberkulos och mässling, samt på antimikrobiell resistens.</p>
<p>Utredningen skall:</p>
<p>a. ge en översiktlig redovisning av den aktuella globala epidemiologiska situationen;</p>
<p>b. belysa globala, regionala och nationella processer som syftar till att förebygga och bekämpa utbrott, spridning och effekter av infektionssjukdomar;</p>
<p>c. belysa svenska och internationella aktörers kapacitet, engagemang och potential när det gäller dessa processer, läkemedelsindustrins roll samt länken mellan grundforskning och industrier.</p>
<p>Utredaren skall:</p>
<p>a. a) ge förslag till åtgärder som rör global utveckling inom ramen för det svenska bilaterala och multilaterala utvecklingssamarbetet, däribland via EU, samt</p>
<p>b. b) belysa hur samarbetet mellan Sverige och länder som drabbas hårt av sjukdomarna och med andra aktörer, kan utvidgas globala hälsoinitiativ.</p>
<p>2. Utredningens resultat:</p>
<p>2.1 Epidemiologisk situation och omfattningen av vissa sjukdomsproblem 1</p>
<p>• (*) Diarré: 4 miljarder fall/år med 2 miljoner dödsfall (barn)</p>
<p>• Hiv/aids: 40 miljoner  hiv/aids-fall, >3 miljoner dödsfall/år (i huvudsak vuxna)</p>
<p>• Malaria: 500 miljoner episoder/år med > 1,1 miljoner dödsfall (i huvudsak barn)</p>
<p>• * Mässling: 30 miljoner fall/år, >0.5 miljoner dödsfall (barn)</p>
<p>• (*) Lunginflammation: 1 miljard (?) fall/år, med 4 miljoner dödsfall (barn)</p>
<p>• (*) Tuberkulos: 60 miljoner fall/år med 1.6 miljoner dödsfall vuxna</p>
<p>2.2 Globala, regionala och nationella arkitekturen för hälsobistånd</p>
<p>Dessa trender märks klart även i Sverige. Från år 2000 till 2004 ökade det svenska hälsobiståndet från 1.45 till 2.8 miljarder kronor. Under samma period ökade den multilaterala andelen från 20 % till 40, främst till FN-systemet och olika GHI.</p>
<p>2.3. Svenska och internationella biståndsaktörers engagemang och potential</p>
<p>Förutom de offentliga organen är ett stort antal svenska frivilligorganisationer aktivt engagerade i hälsobistånd.</p>
<p>Ett imponerande antal (> 75) svenska grupper är aktiva inom forskning och utveckling med anknytning till infektionssjukdomar. Verksamheterna omfattar allt från interaktioner mellan parasit och värd, utveckling av vaccin/läkemedel, undersökningar om sjukdomsbörda, åtgärdsbedömningar, socioekonomiska och beteenderelaterade aspekter, samspelet mellan människors och djurs hälsa och livsmedelskedjans kvalitet, till hygien och miljöaspekter som tillgång till vatten och vattenkvalitet.</p>
<p>Många av de svenska forskningsgrupperna ligger långt framme internationellt sett och bedriver omfattande nätverksarbete med ledande grupper utomlands. Även om flera av dessa grupper samarbetar med forskare i utvecklingsländer, präglas samarbetet främst av kortsiktiga projekt som i huvudsak har sitt ursprung i svenska forskningsintressen, snarare än ett gemensamt, långsiktigt institutionellt samarbete om forskningsprioriteringar bestämda av samarbetspartners i utvecklingsländer.</p>
<p>Ett antal forsknings- och utbildningsaktiviteter inom jordbruk och veterinärmedicin har ett direkt samband med människors hälsa och överlevnad. Under många år har Sveriges lantbruksuniversitet anordnat utbildningsprogram om djursjukdomar och djuravel med deltagare från utvecklingsländer. Livsmedelssäkerhet är en viktig aspekt av denna utbildning. Många forskningsprojekt är inriktade på infektioner hos djur i Afrika och Asien.</p>
<p>Dessutom ligger Sverige långt framme internationellt sett när det gäller vattenkontroll och vattenvård. Omkring 40 svenska institutioner är involverade i frågor rörande inhemska och internationella vattenresurser. En hållbar minskning av fattigdomsrelaterade sjukdomar kräver tvärvetenskapliga synsätt. I Sverige finns stora möjligheter att utveckla den tvärvetenskapliga forskningen om infektionssjukdomar av global betydelse.</p>
<p>2.4. Kopplingarna mellan grundforskning och läkemedelsindustri</p>
<p>Sverige har en stark tradition när gäller tillverkning av läkemedel, däribland antimikrobiella läkemedel. Förutom de multilaterala jättarna på området som AstraZeneca, är medelstora företag som SBL Vaccin AB och en mängd mindre bioteknikföretag (varav >120 är registrerade hos Swedenbio) involverade i forskning och utveckling inom området infektionssjukdomar. Många av dessa företag arbetar med antimikrobiella läkemedel, diagnosverktyg eller vacciner. Bioteknikföretagen är ofta organiserade som offentliga-privata partnerskap och flera av dem har fört lovande kemiska föreningar från laboratoriet till marknaden till relativt låga kostnader men ofta i samarbete med större läkemedelsföretag. Detta visar att det finns ett ömsesidigt beroende mellan grundforskningen och industrin. De svenska bioteknikföretagen utgör en synnerligen kompetent och dynamisk resurs som redan fått fram intressanta verktyg och koncept med uppenbar betydelse för hälsobiståndet.</p>
<p>3. Förslaget till strategisk handlingsplan</p>
<p>3.1 Åtgärder för global utveckling inom ramen för det svenska bilaterala, EU- och multilaterala samarbetet:</p>
<p>En del av de nya svenska resurserna som nu tillförs kampen mot fattigdomsrelaterade infektionssjukdomar bör slussas via FNsystemet och de viktigaste globala hälsoinitiativen och frivilligorganisationerna. Avsevärda medel bör också investeras i svenskbaserad forskning, utveckling och utbildning på detta område. Såväl universitetsbaserad som småföretagsbaserad forskning och utveckling bör stödjas genom nya generösa finansieringsmekanismer, främst via Sida/Sarec och ett större tvärvetenskapligt offentligt finansierat forskningsprogram för ”Hälsosam Utveckling”. Detta program föreslås finansiera ett brett spektrum av forskning för utveckling och skall bl.a. inkludera miljöfrågor i sin övergripande hälso- och utvecklingsstrategi. Alla forskningsprojekt bör ha en aktiv medverkan av forskare från utvecklingsländer. Eventuellt kan samarbete med privata, nordiska och europeiska finansieringskällor sökas.</p>
<p>3.2 Stöd som bör ges  2006–2008</p>
<p>3.2.1 Global nivå:</p>
<p>- WHO/GPEI utrotning av polio med uppföljningsfas  2006–2008</p>
<p>- WHO/GAVI/UNICEF utrotning av mässling  2006–2008</p>
<p>- WHO: s program för luftvägsinfektioner  2006–2008</p>
<p>- WHO: s program för diarrésjukdomar  2006–2008</p>
<p>- GFATM, GAVI m.fl. : Stöd till arbetet mot hiv/aids, tb och malaria  2006–2008</p>
<p>- WHO: bemanning i hälsosystem (Joint learning initiative, HRH)  2007–2008</p>
<p>- WHO: data om hälsa och hälsosystem (Health Metrics Network HMN)  2007–2008</p>
<p>- Epidemiologisk övervakning  2006–2008</p>
<p>- Förbättring av hälso- och sjukvårdssystem inklusive utbildning av vårdpersonal  2006–2008</p>
<p>- Tillföra fler viktiga vacciner under förutsättning att god täckning av grundimmunisering uppnåtts, vid behov  2006–2008</p>
<p>- Stödja immuniseringsdagar (polio/mässling) vid behov  2006–2008</p>
<p>- Behandling av tuberkulos (DOTS) och viktiga läkemedel 2006– 2008</p>
<p>- Bedömningar av influensasjukdomsbörda  2006–2007</p>
<p>- Hälsoinformation i kampanjform för mödrar  2006–2008</p>
<p>- Antiretroviral behandling för gravida  hiv-positiva kvinnor 2006– 2008</p>
<p>- Övervakning av att läkemedel används på rätt sätt, och av läkemedelsresistens  2007–2008</p>
<p>- Medfinansiering av Gates Centres of Excellence i utvecklingsländer 2008</p>
<p>3.2.4 Stöd i Östeuropa till:</p>
<p>- Frivilligorganisationers hälsoinformationsinitiativ STD/hiv, tbc  2006–2008</p>
<p>- TB-diagnoslaboratorium i Kaliningrad 2007–2008</p>
<p>- Samarbete om förebyggande av läkemedelsresistens inkl. tbc (SMI, REACT)</p>
<p>- Fastställa central administrativ enhet/distrikt/stad för långsiktigt, omfattande stöd  (2007–2008)</p>
<p>3.2.5 Insatser i Sverige</p>
<p>• Etablera större program vid Vetenskapsrådet för finansiering av forskning och utveckling för hälsosam utveckling i utvecklingsländer  2006–2008</p>
<p>• Erbjuda WHO ett nödlager av koleravaccin  2006–2008</p>
<p>• Bidra till  WHO-administrerade bedömningar av influensabörda i utvecklingsländer 2006</p>
<p>• Etablera svensk anläggning för samarbete mellan Sverige, WHO, EG och internationella nätverket för arbete mot resistens utveckling (React)</p>
<p>• Etablera stipendieprogram för forskning om hälso- och sjukvårdssystem (3+3 år) för svenska forskare och forskare från utvecklingsländer  (2007–2008)</p>
<p>• Initiera samarbetsprojekt med AstraZeneca:  tbc-kurs i Indien 2006–2007</p>
<p>• Initiera internationell doktorandutbildning (internationella hälsoaspekter) i Sverige  2006–2008</p>
<p>• Etablera demonstrations- och utbildningsplats för vaccintillverkning i ett utvecklingsland år 2008</p>
<p>• Initiera/stöd årliga utställningar för bioteknikprodukter som är relevanta för hälsobiståndet  2007–2008</p>
<p>3.3. Riktlinjer för samarbete mellan Sverige och andra aktörer, särskilt utvecklingsländer</p>
<p>Fattigdomsrelaterade infektionssjukdomar behöver kartläggas bättre i utvecklingsländerna. De kan bara bekämpas genom tvärvetenskapliga/tvärsektoriella insatser. Utbildning, fungerande hälsosystem, tillgång till vaccin, hälsoupplysning, sexualundervisning, sanitet, hygien och vattenfrågor, livsmedelsförsörjning och – säkerhet är alla avgörande för en effektiv bekämpning av smittsamma sjukdomar. Breda insatser är nödvändiga men mycket resurskrävande. De ger bäst effekt om de begränsas geografiskt och planeras och genomförs i ett långsiktigt perspektiv om minst en generation.</p>
<p>Av princip bör alla större forskningsprojekt som finansieras via det svenska hälsobiståndet innefatta forskare från utvecklingsländer. Forsknings- och utvecklingssamarbetets säkerhetsaspekter måste beaktas. Sammankopplingar mellan svenska institutioner och institutioner i utvecklingsländerna bör uppmuntras inom olika yrkesområden. Förbättrad utbildning av sjuksköterskor är av stor betydelse för att förbättra hälso- och sjukvården i utvecklingsländerna.</p>
<p>För att få fram den mängd välutbildade experter och administratörer som krävs för att få till stånd en hållbar socioekonomisk utveckling, bör långtidsavtal (>10 år) erbjudas svenska universitet eller universitetskonsortier för utveckling och genomförande av forsknings- och utbildningsprogram som har direkt betydelse för utvecklingen i samarbetsländerna.</p>
<p>Stöd bör övervägas för ett mer omfattande, långsiktigt samarbete med 1–2 av de fattigaste länderna i Afrika söder om Sahara. Utbildning, omfattande uppbyggnad av institutioner och tvärvetenskaplig forskning skulle vara viktiga delar av denna långsiktiga strategi.</p>
