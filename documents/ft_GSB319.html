<h1>Förord</h1>
<h2></h2>
<p>Långtidsutredningen 2003/04 utarbetas inom strukturenheten på Finansdepartementet. Förutom huvudbetänkandet genomförs i samband med utredningen ett antal specialstudier, vilka publiceras som bilagor.</p>
<p>Arbetet med långtidsutredningen har utförts under ledning av kanslirådet Lena Unemo. I den grupp som utarbetat huvudbetänkandet har ingått ämnessakkunnig Per-Lennart Börjesson samt kansliråden Kerstin Krafft och Jonas Norlin. I diskussioner kring huvudbetänkandets utformning och innehåll har även deltagit departementssekreterarna Anders Bornefalk, Charlotte Bucht, Martin Hill, Anneli Josefsson, Marcus Mossfeldt, Frida Widmalm, Ola Yndeheim och Annika Århammar, samt kanslirådet Anette Granberg och ämnesrådet Eva Oscarsson. Under arbetets gång har också tjänstemän vid övriga Ekonomiska avdelningen bidragit med värdefulla synpunkter.</p>
<p>Slutredigering av huvudbetänkandet och dess bilagor har utförts av Christina Hedenborg och Marita Rasmussen. Omslaget till utredningen har utarbetats av Mikael Kiesbye.</p>
<p>Under arbetet har seminarier ordnats med enskilda experter inom de områden som utredningen analyserar, samt med Ekonomiska Rådet.</p>
<p>Med detta förord vill jag rikta ett varmt tack till alla dem som har bidragit till Långtidsutredningen 2003/04.</p>
<p>Stockholm i mars 2004</p>
<p>Yvonne Fredriksson</p>
<p>Departementsråd</p>
