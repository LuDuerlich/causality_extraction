<h1>Sammanfattning av första mätningen</h1>
<h2></h2>
<p>Syftet med utvärderingen är att jämföra klientgruppen före och efter behandling.</p>
<p>Det är 46 familjer, ca 70 föräldrar och ca. 60 barn som svarat på utvärderingsformulär vid första mätningen.</p>
<p>En sammanställning visar att föräldrars och lärares skattning av barnen och ungdomarna samt barnens/ungdomarnas egna skattningar visar värden över icke kliniska jämförelsedata och för några formulär och kategorier värden på klinisk nivå. Föräldrarnas självskattningar visar med några få undantag värden över icke klinisk nivå och värden på klinisk nivå. Resultaten visar att både barn/ ungdomar och föräldrar skattar värden som tyder på en belastad livssituation, värden som i stort ligger nära eller på klinisk nivå och endast i undantagsfall ligger på icke klinisk nivå. Kliniska jämförelsedata kommer från klienter som kommit för behandling på andra behandlingsställen, t.ex. inom barnpsykiatrin. Under hösten 2004 kommer vi kunna presentera det fullständiga resultatet av den första och sista mätningen.</p>
<p>Formulär</p>
<p>Med ett par undantag är de formulär vi använder standardiserade och väl beprövade. De formulären som inte är standardiserade har sammanställts vid Familjehuset. Där tar vi upp bakgrunds – och livsfrågor samt hur nöjda familjerna är med behandlingen. De standardiserade formulären inordnas under rubrikerna:</p>
<p>Föräldrarnas syn på barnet/ungdomen</p>
<p>Child Behavior Checklist, CBCL är ett frågeformulär för barns beteenden i åldern 4–18 år. Formuläret är uppdelat i två delar, en del som rör ungdomars kompetens och en del som utgörs av påståenden som undersöker förekomst av olika problematiska symtom.</p>
<p>Familj</p>
<p>Familjeklimat är ett självsvarstest som består av 85 adjektiv. 15 ord som bäst beskriver familjen markeras och ur detta får man fyra olika faktorer: 1. Närhet, 2. distans, 3. spontanitet och 4. kaos.</p>
<p>Frågor om familjemedlemmar är ett formulär som handlar om relationer mellan familjemedlemmar.</p>
<p>Individ</p>
<p>Andra formulär är självskattningsformuläret Youth Self-Report, YSR, för ungdomar 11–18 år samt lärarbedömning av elevers beteende i åldern 4–16 år, Teachers Report Form, TRF. ”Jag tycker jag är” är ett formulär som finns i två versioner, en för lågstadiet och en för mellan- och högstadiet. Skalorna består av ett antal påståenden som kan inordnas till samlade områden inom självupplevandet: 1. Fysiska egenskaper och 2. psykiska egenskaper hos individen samt 3. individens relationer till andra i sin omgivning.</p>
<p>Symtom check list, SCL-90, syftar till att mäta hur man tycker sig ha mått, fysiskt och psykiskt den senaste veckan.</p>
<p>För den enskilda personen är alltid upplevelsen av symptomen det centrala. Somliga tål mycket ångest och depression, medan andra är känsligare och upplever även låga symptomnivåer i skattningsskalan som mycket obehagliga.</p>
<p>KASAM (Känsla Av Sammanhang) har utvecklats för att mäta en livshållning, som kan öka motståndkraften vid stress och därmed vara en hälsobefrämjande egenskap. Begrepp som tycks påverka känslan av sammanhang för en person är begriplighet, hanterbarhet och förutsägbarhet.</p>
<p>Framtidstro</p>
<p>Stegen mäter en persons Over All Life Satisfaction, det vill säga nuvarande, framtida och tidigare livsförväntningar på en tiopoängsskala, en ”livsstege”.</p>
<p>Life Orientation Test, LOT, är ett formulär för att mäta benägenhet till optimistiskt tänkande.</p>
<p>Utvärderingen i behandlingsarbetet</p>
<p>Formulärbatteriet hjälper familjebehandlaren att få en helhetsbild av familjen. Tidigt i behandlingen ges en nyanserad bild av hur familjemedlemmarna upplever sig själva som individer och hur de upplever sig fungera i olika sammanhang. Med det som utgångspunkt kan vi lyfta fram resurser och svårigheter. Präglas familjeklimatet av kaos? Finns tecken på bristande närhet eller är gränserna oklara angående rollfördelningen i familjen? Exemplen är flera.</p>
<p>Barnets röst</p>
<p>Svaren i barnformulären ger en ökad förståelse för barnets situation. De svårigheter, symtom och känslor som barnet ger uttryck för kan vara en normal reaktion på en problemfylld familjesituation. Men barnet kan också ha egna problem som till stora delar har andra orsaker än situationen i familjen eller den sociala omgivningen – som svårigheter att relatera till andra eller koncentrationsstörningar, för att nämna några.</p>
<p>Barnets röst får en självklar plats i utvärderingen. Barnet känner sig sett och hört och uppskattar att bli taget på allvar när han eller hon precis som de vuxna får formulär att fylla i.</p>
<p>Syskonen uppmärksammas också. Barnet informerar om hur hon eller han ser på sig självt, om sina fysiska och psykiska egenskaper och hur relationerna fungerar till familjen, kamrater och lärare – något som annars skulle ta många möten med barnet att få fram. Utvärderingen (ifyllandet av formulär) ger också anledning till tidig kontakt med barnets lärare. En grund för samarbete mellan familjen, skolan och Familjehuset är lagd.</p>
<p>Utvärderingen som personalutbildning</p>
<p>Arbetet med utvärderingen är en process över längre tid, där samtliga familjebehandlare är delaktiga.</p>
<p>Undervisning och handledning ges av Kjell Hansson när det gäller den kliniska tolkningen och återföringen till familjerna. Fortlöpande konsultation vid tolkning och databearbetning av materialet bistår doktoranden Martin Olsson med. (Socialhögskolan i Lund och Familjeforum i Lund AB)</p>
<p>En av oss i personalgruppen har samordningsansvar för utvärderingen, vilket är nödvändigt för att hålla ihop och föra arbetet framåt. För att komma in i tänkandet bakom formulären, förstå och kunna använda dem vill samtliga familjebehandlare själva koda, tolka och återge svaren till sina familjer. Allas aktiva deltagande i utvärderingsarbetet innebär ett lärande och en kompetensutveckling för hela personalgruppen.</p>
<p>Fortlöpande diskuterar vi resultatet av de ifyllda formulären, hur de kan användas kliniskt och hur informationen ska återföras till familjerna. För oss råder det ingen tvekan om att utvärderingen varit till hjälp för vår bedömning och behandlingsplanering. Vi har blivit säkrare i arbetet.</p>
<p>Nu har det gått så pass lång tid några av familjerna har fyllt i formulären för andra gången. För oss behandlare har det varit spännande att jämföra familjernas första och andra utvärdering och fundera över vilka faktorer som kan ha påverkat förändringen i familjen. Trots att arbetet med formulär och kodning av dem är tidskrävande och emellanåt betungande överväger fördelarna. Den direkta användning vi har i behandlingsarbetet är väl värd mödan värt.</p>
<p>Familjehemsrekrytering och PRIDE-programmet</p>
<p>Av Birgitta Blomgren och Ingrid Bohm, Socialtjänstförvaltningen Stockholm</p>
<p>I. Familjehemsrekrytering</p>
<p>Alla barn bör få växa upp i en familj. Trots att vi i Sverige har erfarenhet av flera hundra års familjehemsvård finns fortfarande mycket att önska i förbättringar både för de placerade barnen och familjehemmen.</p>
<p>Det råder brist på familjehem i såväl Stockholm som i landet som helhet. Vi påminns ständigt om att barn får vara kvar alldeles för länge i jourhem p.g.a. att det inte finns tillräckligt med familjehem att tillgå. Bristen på familjehem gör också att vi ibland placerar barn i familjehem som redan har ett flertal fosterbarn – familjehem som gör ett bra jobb, men där ytterligare barn kan få systemet att svikta.</p>
<p>Svårigheterna att rekrytera bra familjer kan naturligtvis ha många orsaker och vi tror att det är nödvändigt att försöka identifiera dessa för att kunna komma tillrätta med problemet och göra en bra rekrytering. Vi skulle vilja ta upp ett par punkter vi tycker är viktiga:</p>
<p>• Bristen på kunskap (att familjehem behövs och vad som krävs) leder förmodligen till att många familjer som skulle vara lämpliga som familjehem, aldrig ens överväger detta. För att öka medvetenheten kring familjehemsvård behövs saklig information som i sin tur kan kopplas till en rekryteringskampanj. Här ser vi stora fördelar med en nationell kampanj som skulle kunna exponeras i olika medier.</p>
<p>• Problematiken kring de barn som placeras idag är betydligt mer komplex jämfört med hur det var tidigare. Det är därför av stor vikt att familjehemmen förbereds på ett bra sätt, en förberedelse som bör vara obligatorisk.  PRIDE-programmet (se nedan) är ett sätt att förbereda blivande familjehem. Det är också viktigt att familjehemmen får utbildning, stöd och den handledning som uppdraget kräver. Större tillgänglighet hos socialtjänsten – att veta att man alltid kan nå någon, tror vi också skulle underlätta för familjehem.</p>
<p>• Ett nyblivet familjehem bör erbjudas kontakt med en fadder (erfaret familjehem). Familjehem ska också uppmuntras och introduceras till nätverksbyggande.</p>
<p>• I dag arbetar i regel båda makarna heltid i en familj, vilket gör att det kan vara svårt att tidsmässigt få utrymme för ett placerat barn och allt en placering periodvis kräver i olika insatser och kontakter. Stadgad rätt till tjänstledighet och ekonomisk kompensation för detta bör införas. Överhuvudtaget bör den viktiga samhällsinsats som familjehemmen utför uppmärksammas och premieras mer än vad som sker idag.</p>
<p>Det pratas mycket om att vi har en stor grupp familjehem snart kommer att sluta sin gärning som familjehem och att vi måste få in nya och yngre krafter. Att det är 70-talisterna vi skall rekrytera som framtidens familjehem. Hur detta skall gå till ställer vi oss lite undrande inför då, i alla fall i storstäderna, dessa knappt har flyttat hemifrån, än mindre bildat egen familj. Kanske måste vi våga se möjligheterna även i familjer som inte stämmer in i mallen av traditionella familjehem – äldre, yngre, ensamstående? Slutligen – ett gott samarbete med de verksamma familjehemmen är den bästa sättet att rekrytera.</p>
<p>Programmet omfattar två delar:</p>
<p>• En förberedelse för blivande familjehem, vilken integrerar utbildning och utredning samt</p>
<p>• stöd till och utbildning av verksamma familjehem.</p>
<p>Programmet utvecklades i USA på 70-talet i samarbete mellan fosterföräldrarnas intresseföreningar, ett antal universitet och Child Welfare Leage och hette på den tiden NOVA.</p>
<p>Det är ett mycket strukturerat och pedagogiskt genomtänkt program, väl förankrat i forskning och teorier och även om en del i materialet kan kännas ”amerikanskt” så har det en allmängiltighet som gör att det går att applicera i länder med skilda kulturer och lagstiftning .</p>
<p>När PRIDE introducerades i Sverige 1993, kändes det som ett helt nytt och mycket spännande sätt att utreda och utbilda blivande familjehem. Just den delen som innebär att de blivande familjehemsföräldrarna själva är med i processen och identifierar sina resurser och möjligheter och tillsammans med socialtjänsten gör en ömsesidig bedömning om de uppfyller de kompetenser som krävs för ett familjehemsuppdrag, var ett helt nytt sätt att tänka för oss inom socialtjänsten. Efter att ha använt metoden i 11 år kan vi konstatera att det är ett noggrant och effektivt sätt att utreda familjehem. För de blivande familjehemmen upplevs det som positivt att på detta sätt vara delaktiga i utredningsprocessen – en av de stora fördelarna med metoden.</p>
<p>Programmet är kompetensbaserat – uppbyggt kring fem kompetenser. Dels är materialet i sig (innehållet i sammankomster, PRIDE-bok, livsbok och film) uppbyggt kring dessa , men vad som är än mer viktigt är att den ömsesidiga bedömningen bygger på dessa kompetenser – att det är dessa kompetenser vi vill se hos familjehem innan vi placerar barn där och att de blivande familjehemmen också är införstådda med detta. Kompetenserna är följande;</p>
<p>• att vårda och fostra barn,</p>
<p>• att möta barns utvecklingsbehov och hantera störningar i utvecklingen,</p>
<p>• att stödja barns relationer till sin familj,</p>
<p>• att ge barn tillgång till livslånga relationer,</p>
<p>• att arbeta i team.</p>
<p>När programmet utvecklades i USA på 70-talet fick familjehemsföräldrar och socialarbetare i uppgift att lista färdigheter och kompetenser som krävs av ett familjehem – de kom upp till ca 3 000 färdigheter (alltifrån läxläsning till att samarbeta med barnets närverk). Nästa steg var att gruppera dessa för att få ett hanterligt arbetsredskap och man kom då fram till nämnda fem kompetenser.</p>
<p>Till en PRIDE-utbildning för blivande familjehem bjuds båda makarna in. Max 10 familjer/grupp (det mest optimala är grupper på 7–8 familjer).</p>
<p>Vi betonar vikten av att båda makarna går då det är ett stort beslut man skall fatta. Det är ett avgörande som kommer att påverka hela familjen och det är därför viktigt att de tillsammans står för detta beslut. Kursen omfattar 10 sammankomster à 3 tim och den leds av en tjänsteman/socialarbetare och en erfaren familjehemsförälder. Varje sammankomst har ett speciellt tema, vilka också bygger på de fem kompetenserna; 1. introduktion till PRIDE, 2. att arbeta i team, 3. att möta barns behov av närhet och anknytning, 4. att hantera förluster, 5. att stödja relationer inom familjen, 6. att fostra barn, 7. att ge barn möjlighet att knyta livslånga band, 8. att leva i förändring, 9. att fatta ett välgrundat beslut, 10. att ta farväl och gå vidare.</p>
<p>Under sammankomsterna jobbar man med inlevelseövningar, rollspel och diskussioner. Det är i dessa övningar och diskussioner som deltagarna börjar tänka på sig själva i rollen som familjehem. Naturligtvis ger kursledarna också en hel del information om familjehemsvård – information som även finns i de PRIDE-böcker som deltagarna får.</p>
<p>Mellan sammankomsterna skriver makarna var sina ”livsböcker”. Syftet med livsboken är att utgöra en koppling mellan vad deltagarna lär sig under sammankomsterna och bedömningen av deras vilja att bli familjehem och deras förmåga att uppfylla kompetenserna för detta. Frågorna är personliga och belyser olika livsområden, från barndom till nutid och de anknyter till de olika teman under sammankomsterna. Livsboksavsnitten lämnas vid följande sammankomst till kursledarna, som i sin tur läser dessa och har dem som utgångspunkt för de diskussioner kursledningen har enskilt med varje familj under kursens gång ( två möten eller hembesök med varje familj) – diskussioner då familjens resurser och kompetenser sätts i relation till ett familjehemsuppdrag.</p>
<p>Efter avslutad kurs träffar kursledarna alla familjer enskild för att de tillsammans skall formulera en bedömning om familjen uppfyller kraven på att bli familjehem – om de har de kompetenser som krävs. Vi räknar här med ett bortfall på 20–30% . Ett bortfall som kan tyckas stort, men som sett i perspektivet av att familjen, om de inte fått någon förberedelse, kanske hade tagit emot ett barn och ångrat sig efter några månader med en omplacering till följd, ändå är ok.</p>
<p>Utbildningsprogrammet för verksamma familjehem omfattar 10 delkurser. I Sverige är fyra av dessa 10 översatta:</p>
<p>• Stödja relationer mellan barn och deras familjer (4 x 3 tim)</p>
<p>• Alkohol- och drogberoendets påverkan på barn och familjer (5 x 3 tim)</p>
<p>• Grunden för att möta utvecklingsbehoven hos barn som farit illa samt att hantera familjehemsåtagandets inverkan på den egna familjen (5 x 3 tim)</p>
<p>• Att arbeta som medlem i ett team (3 x 3 tim)</p>
<p>III. PRIDE i Sverige</p>
<p>PRIDE implementerades i Sverige 1993–97. Allmänna Barnhuset hade köpt rättigheterna till programmet och drev implementeringen i projektform.1998 övertogs rättigheter och materialet av Kommunförbundet Gävleborg som sedan dess har att ansvara för PRIDE i Sverige.</p>
<p>Under de 10 år som PRIDE funnits i Sverige har 140 PRIDEledare utbildats. Långtifrån alla av dessa har sedan haft egna grupper med familjehem – ett flertal har ex vis gått bara för att bekanta sig med metoden eller för att kunna arbeta som handledare för PRIDE-familjer. Tyvärr har vi ingen siffra på hur många familjehem som gått kursen i landet. I Stockholm har vi haft två grupper med blivande familjehem per år med i genomsnitt sex-sju familjer/ grupp = totalt 130 familjer. Av dessa har ca 100 valt att bli familjehem. Vi har också haft ett 60-tal familjer i någon av fortbildningskurserna.</p>
<p>Även om det är svårt att rekrytera nya familjehem så har Stockholm, p.g.a. sin storlek, ändå kunnat rekrytera tillräckligt många familjer för att kunna ha två kurser för blivande familjehem per år. Det placeras också så pass många barn per år att familjerna inte behöver vänta alltför länge på rätt uppdrag. – man kanske bara placerar ett par barn/år och att då ha en ”bank” med ett flertal familjehem tycker de flesta är oekonomiskt (även om de för de barn som skall placeras är bra, då man har större chans att lyckas med matchningen ju fler familjer man har att välja på), dessutom är flertalet familjer inte beredda att vänta alltför länge på ett uppdrag när de väl bestämt sig för att bli familjehem. Vad mindre kommuner kan göra är att samarbeta över kommungränserna, ex vis länsvis, vilket också några gör.</p>
<p>Kostnaden för en färdigutbildad och utredd familj varierar naturligtvis, beroende på lönekostnader och overheadkostnader, men ett genomsnitt ligger på 20 000kr ( att utreda en familj enligt den s k Kälvestens-metoden, en familjediagnostisk metod, kostar också den i genomsnitt 20 000kr). I jämförelsen med andra utredningsmetoder skall inte glömmas bort att PRIDE omfattar både utbildning/förberedelse och utredning.</p>
<p>I Stockholm har erfarenheten av PRIDE-utbildningen varit genomgående positiva. Handläggarna på stadsdelarna har sett att familjerna har hunnit tänka igenom vad ett uppdrag innebär och vilket slags uppdrag de själva är beredda att åta sig. De är också inställda på samarbete både med socialtjänsten och barnens föräldrar på ett helt annat sätt.</p>
<p>I Finland implementerades PRIDE 1995. Ganska omgående byggde man upp en organisation kring PRIDE, med ansvar för utbildning av nya ledare och metodutveckling av programmet. De har varit mycket framgångsrika och kreativa i sina PRIDE-ambitioner, inte minst har de arbetat fram en hel del fint material för barngrupper. Från starten 1995 och till dags dato har man utbildat 187 PRIDE-ledare och man har haft 1 200 familjer i utbildning.</p>
<p>Verksamheten som heter Pesäpuu jobbar numera inte bara med PRIDE -programmet utan också med familjehemsvård , utbildning och gruppverksamhet i ett vidare perspektiv. Finansieringen är halvstatlig och med bidrag från lotteriverksamhet.</p>
<p>Norge var det tredje av de nordiska länderna som köpte rättigheterna till PRIDE –programmet. Sedan 1997 har man drivit det i projektform. Utvecklingen har i många stycken varit lik den i Sverige och vi har brottats med liknande problem – exempelvis små kommuner som inte själva kunnat satsa på att genomföra utbildningar.</p>
<p>Familjehemsvården i Norge har, liksom i Sverige, utsatts för en omfattande kritik och i den statliga omorganisation av barn och ungdomsvården i Norge som trädde i kraft vid årsskiftet 2004 tog man ett stort grepp om familjehemsvården för att höja kvaliteten, bl.a. har man beslutat att förberedande utbildning för familjehem, och just PRIDE-utbildning, är obligatorisk (statlig finansiering).</p>
<p>I Danmark där det i många år funnits olika utbildningsprogram för familjehem bestämde man sig 2001 för att införa PRIDEprogrammet som ett alternativ. Efter att vi i Sverige utbildat danska PRIDE-ledare i två omgångar ( dec-2000 och jan 2002) är man nu, sedan 2002, i full gång med familjehemsutbildningar och man har också egna ledarutbildningar.</p>
<p>På Island har man två utbildade PRIDE-ledare (utbildade i Sverige och Norge) och efter att man förra året, 2003, köpt rättigheterna till PRIDE kommer man nu att börja PRIDE-utbilda familjehem.</p>
<p>Multi Systemic Therapy (MST) – konkret hjälp för familjer</p>
<p>Av AnneMarie Johansson Sahlin, Socialtjänsten i</p>
<p>Upplands Väsby kommun</p>
<p>Bakgrund</p>
<p>I socialtjänstens arbete med familjer där det är allvarlig risk för att en ungdom utvecklar ett antisocialt beteende, har utvecklingen mot att satsa mer på insatser/hjälp i ungdomens naturliga miljö, ”på hemmaplan” varit påtaglig det senaste decenniet. Den utvecklingen har inte sällan drivits på av ekonomiska skäl i kommunerna, men forskning har också bekräftat goda resultat för insatser i barnets naturliga miljö och visat att traditionell institutionsvård/behandlingshem/familjehem haft ganska dåliga resultat. Parallellt med denna utveckling har också allt starkare krav rests på att utveckla evidensbaserade metoder inom hela Socialtjänsten, metoder som genom forskning visar goda resultat.</p>
<p>Kunskapen och metoderna för att bedriva socialt behandlingsarbete på hemmaplan har utvecklats inom socialtjänsten, på många håll med en inriktning mot att aktivt stödja och mobilisera familj och nätverk runt den unge, samt att erbjuda den unge individuellt stöd. Detta utvecklingsarbete har dock inte skett systematiskt utan pågått på olika sätt runt om i våra kommuner. Detta har också skett mot bakgrunden av en tung tradition/norm i svensk socialtjänst att ”placera” ungdomar på institutioner och behandlingshem vid allvarliga problem. När det gäller de mest utagerande ungdomarna har det heller inte funnits några öppenvårdsalternativ som ”räckt till” och erfarenheten har varit att även om man arbetar framgångsrikt på hemmaplan blir institutionsplaceringar en sista utväg för de mest utagerande ungdomarna. Det är ofta en svår avvägning i kommunerna hur man ska fördela de resurser man har mellan mer förebyggande/tidiga insatser och insatser när problemen är väldigt stora.</p>
<p>Detta är några av de sammanhang som utgör bakgrund till att MST blivit intressant och börjat utvecklas i Sverige, som ett öppenvårdsalternativ för familjer med de mest aktiva och utagerande ungdomarna. MST är ett koncept för arbete med just denna klientgrupp, och som genom omfattande forskning framförallt i USA men också i Norge visat mycket goda resultat.</p>
<p>Vad är MST och vem vänder sig programmet till</p>
<p>MST är ett koncept för att arbeta tillsammans med familjer där ett barn uppvisar ett allvarligt asocialt beteende. MST har utvecklats vid Medical University of South Carolina i Charleston, USA och kan drivas i Sverige på licens från MST-institute, det företag i USA som säljer konceptet och utbildar och ”underhåller” existerande nya program. Konceptet är heltäckande när det gäller implementering av MST på nya platser, utbildning av MST terapeuter, kontinuerligt stöd av erfarna MST konsulter, kvalitetsuppföljning både av behandlingen och av programmets utveckling, samt kontinuerlig fortbildning/utbildning av MST teamen. Som ett sista steg kan man utveckla en nationell ”överbyggnad” över de lokala teamen som på sikt tar över ansvaret för utbildning av nya team/team medlemmar, fortbildning och veckokonsultationer för teamen. Denna funktion tillhandahålls annars kontinuerligt av MST services i Charleston. Det faktum att konceptet är heltäckande innebär att man kan räkna med goda resultat om konceptet följs och enskilda kommuner behöver inte själva bygga upp och skapa program och struktur för arbetet med denna svåra klientgrupp. Konceptet säkrar också att de mest utsatta familjerna får kraftfull hjälp på hemmaplan med hög kvalité.</p>
<p>Det terapeutiska arbetet i MST betonar starkt familjeperspektivet och har ett klart föräldrafokus. Det innebär fokus på att hjälpa föräldrar att återta en sund föräldraauktoritet för sina barn och att steg för steg återskapa värme och struktur i relationerna mellan föräldrarna och barnet och andra viktiga sammanhang i barnets liv. Föräldrarna är de viktigaste personerna i barnets liv och ska stärkas i att fortsätta vara det genom att få hjälp att hitta nya strategier och förhållningssätt i sitt föräldraskap.</p>
<p>Ett annat viktigt fokus i MST-arbetet är att arbetet sker mot väldigt konkreta övergripande mål, mål som utvecklas tillsammans med den enskilda familjen under de allra första veckorna av behandlingen. Målen utgår alltid från de beteenden som barnet uppvisat och som gjort föräldrar och samhälle allvarligt oroade, och byggs upp utifrån en sammansatt bild av vad viktiga personer runt barnet hoppas att barnet ska uppnå/göra när behandlingen är klar. Ett så konkret målsättningsarbete underlättar utvärderingen av måluppfyllelse och hjälper till att behålla fokus under behandlingstiden. Många av de familjer vi möter har många och olika bekymmer, och det kan vara svårt behålla fokus i ett behandlingsarbete. Med tydliga mål som utgår från vad barnet gör och ska göra, kan MST terapeuterna på ett systematiskt sätt hjälpa familjen att arbeta med de viktigaste faktorerna för att nå målen, och det blir också möjligt att veta när det är dags att avsluta MST-arbetet.</p>
<p>Målgrupp för MST arbete är ungdomar mellan 10–18 år som har allvarliga antisociala beteenden. Det handlar oftast om ungdomar som tidigare varit föremål för socialtjänsten insatser p.g.a. att de begått och begår brott, uppträder aggressivt och hamnar i våldsamma konflikter hemma i familjen och/eller i relation till andra. Ungdomarna har ofta haft stora svårigheter att fungera i skolan, omfattande skolk eller helt uteblivande från skolan är vanligt. Allvarlig oro för missbruk av droger eller konstaterat bruk och/ eller experimenterande, samt umgänge med andra ungdomar med allvarliga problem. Föräldrar beskriver ofta att ungdomen över huvud taget inte följer några regler i hemmet eller går att samarbeta med, och beskriver ofta en stor vanmakt och frustration. 18årsgränsen har att göra med barnets myndighetsålder och att föräldrar fram till dess har rätt och skyldighet att bestämma över och lägga sig i barnets liv. Efter 18-års ålder kan inte föräldrar agera med samma slags kraft. För att kunna vara med i MST förutsätts också att barnet bor med föräldrarna eller andra ”föräldrafigurer”, som är djupt engagerade i sitt barn och som är villiga att ” arbeta hårt” tillsammans med MST terapeuten under en begränsad tid.</p>
<p>MST kan bli aktuell för en ungdom/familj efter en utredning hos Socialtjänsten jml § 11 SoL där barnets behov och föräldrarnas förmåga, samt lämpligheten av MST insats bedöms. Familjen får också under den processen personlig information om MST och hur samarbetet kan se ut, så att de kan ta ställning till att tacka ja eller ej. Det är en förutsättning att föräldrarna tackar ja för att insatsen ska komma till stånd. Om ungdomen motsätter sig insatsen kan man, om ungdomen är över 15 år besluta mot ungdomens vilja i forma av s.k. mellantvång. MST kan också komma till stånd inom ramen för ”vård inom socialtjänsten”, som är en påföljd inom kriminalvården för ungdomar som begår brott. Även då förutsätts att åtminstone föräldrarna är positiva till insatsen.</p>
<p>Erfarenheter från vårt arbete är att majoriteten av de familjer som erbjuds MST också tackar ja. Föräldrar uppfattar att MST arbetet inriktar sig på det som de själva verkligen är oroade för, nämligen barnets beteende och att de själva som föräldrar erbjuds omfattande stöd och konkret hjälp att ”göra annorlunda”. För en del familjer känns det väldigt ovanligt att MST terapeuterna inte arbetar med barnet självt – försöker påverka barnets beteende, mer än i mycket begränsad form, och finner det svårt att tro att de förändringar som de själva kan åstadkomma hemma och i barnets olika sammanhang verkligen ska göra någon skillnad. Familjernas upplevelse är att de ju redan har ”provat allt och ingenting hjälper”.</p>
<p>Vad är speciellt med MST</p>
<p>• Varje terapeut arbetar med högst  3–6 familjer samtidigt. Få familjer per terapeut säkrar intensiv kontakt och tillgänglighet.</p>
<p>• MST konceptet säkrar denna kvalité som i traditionellt socialt arbete alltid är ett dilemma. Trycket på behandlare i öppenvård är ofta att ta emot många ”ärenden” eftersom behoven i organisationen är stora.</p>
<p>• Behandlingsperioden är  4–5 månader. Det innebär en förväntan att åstadkomma resultat – uppnå målen på denna tid. Denna begränsade tid gör möjligt och meningsfullt för familjen att verkligen ”satsa” på förändring. MST arbetet avslutas alltid när de övergripande målen är uppnådda, även om familjen har andra problem och även om det bara gått 3 månader. Om man efter ca 5 månader inte har uppnått målen görs en analys och bedömning om det är rimligt med en viss förlängning. Förutsättningarna för det är att man ser påtagliga framsteg i arbetet. Om samarbetet med familjen inte är framgångsrikt, dvs. om samarbetet med föräldrarna inte fungerar och barnets beteende inte förändras avslutas kontakten tidigare. Det kan finnas olika orsaker till detta och det blir socialtjänstens utredningsfunktions sak att ta ställning till andra insatser. Den möjliga intensitet och kraftfullhet som MST konceptet innebär bör användas för de familjer där det gör störst skillnad.</p>
<p>• Ett MST team består alltid av  3–4 terapeuter och en supervisor/teamledare , som är specialutbildad för arbetet. Teamets ramar definieras av MST konceptet utifrån vad som visat sig vara mest funktionellt för att få goda resultat. Utbildningsnivån är generellt hög i teamen, ofta socionomer/psykologer med vidareutbildning i familjeterapi, förutom den specialutbildning som ges genom MST. Kompletterande kompetenser eftersträvas liksom terapeuter med olika nationell bakgrund.</p>
<p>• MST teamet har tillgänglighet för inskrivna familjer dygnet runt. Det fungerar så att alla i teamet turas om att ha ”beredskap” utanför vanlig arbetstid, och är nåbara via en särskild ”jourtelefon”. Eftersom teamen är små och vi arbetar med få familjer kan alla i teamet ha god kunskap om alla familjer. Denna höga tillgänglighet har olika betydelse för olika familjer men utgör ofta ett stort psykologiskt stöd för familjerna, särskilt i början av behandlingsperioden, innan man fått hjälp att hitta nya strategier.</p>
<p>• MST terapeuten har många kontakter/träffar med familjen och andra varje vecka, på tider som passar familjerna. För att kunna bidra med förändring är det nödvändigt att träffas ofta och för att det ska bli möjligt behöver terapeuterna möta familjerna ”på deras villkor”. Det innebär ofta hembesök på obekväma tider. Tack vare denna hållning har MST mycket få ”uteblivna” besök, och kan på det sättet också underlätta för dessa familjer att lyckas. Det gäller särskilt för de familjer där motivationen sviktar för att man har många olika krävande bekymmer och åtaganden.</p>
<p>• Supervisorn- och konsult följer upp alla ärenden varje vecka. Terapeuterna gör veckovis en utvärdering av förra veckans mål/plan samt en planering för kommande vecka, för att behålla struktur och fokus i arbetet. Veckorapporterna följs upp av både supervisor och konsult i USA med fokus på att arbetet följer principer och struktur för MST. Denna täta uppföljning ger mycket information om hur det fungerar för den unge och garanterar att förändringar märks snabbt både positiva men också negativa.</p>
<p>Sammantaget finns stora mängder forskning som visat att allvarliga beteendeproblem hos unga alltid hör samman med:</p>
<p>• Familjerelationer och samspel i familjen</p>
<p>• Graden av framgång i skolan</p>
<p>• Kamratrelationer</p>
<p>• Möjligheter och begränsningar i bostadsområde och grannskap</p>
<p>MST har tagit fasta på detta komplexa samspel mellan många olika faktorer och livsområden och menar att man behöver arbeta med dessa olika faktorer och livsområden samtidigt för att uppnå varaktig förändring för barn med allvarliga beteendeproblem.</p>
<p>De teoretiska idéer som visat sig passa för denna utgångspunkt har bl.a. varit systemteoretiska idéer som fokuserar på att människors beteende formas av de relationer och samspelsmönster man är involverad i, i de viktigaste sammanhangen i ens liv, ekologiska idéer som fokuserar på att även samspelet mellan viktiga sammanhang påverkar ett barns beteende, och att man kan påverka barns beteenden genom förändringar i ekologin, social interaktionsteori som utvecklar idéer om att barn lär sig aggressivt beteende i en ömsesidig inlärningsprocess tillsammans med föräldrarna, samt beteendeinriktade idéer som menar att aversivt eller aggressivt beteende blir funktionellt för barnet. Föräldrar lär sig att barnet blir lugnt när de backar ur konfrontationer.</p>
<p>Inom ramen för ett MST arbete kan terapeuterna använda sig av olika metoder och tekniker som visat sig framgångsrika. Exempelvis när det gäller familjeterapeutiska insatser används ofta idéer och metoder från strukturell och strategisk familjeterapi som fokuserar på gränser mellan familjens olika subsystem och på att hjälpa föräldrar att återta en sund position överst i familjehierarkin. Kognitiva metoder används när det gäller att bryta destruktiva tankemönster och hjälpa framförallt de vuxna att ”se saker på nya sätt”. Beteendeinriktade metoder används för att medvetet hjälpa föräldrar att aktivt stödja och bekräfta barnets önskvärda beteenden och för att utforma rimliga och förutsägbara konsekvenser för icke önskvärda beteenden. Lösningsfokuserade metoder används för att fästa uppmärksamheten på undantag från destruktiva mönster och på vad som fungerar och utgå från erfarenheter av detta, och att fokusera på framtiden och på hur man vill att det ska vara. MST terapeutens arbete består också av praktiskt och psykologiskt stöd, att undanröja hinder för framgång och stödja och uppmuntra föräldrar i sitt arbete med sina barn, även när det blir bakslag och hopplösheten infinner sig.</p>
<p>Man kan säga att MST terapeutens arbete är att samordnat förändra och utveckla de bemötanden och de samspel som barnet är inbäddat i. MST arbetet följer en stram struktur för att säkerställa att familjerna arbetar med de viktigaste faktorerna. Alla insatser sker av föräldrarna och/eller andra viktiga nyckelpersoner i barnets olika viktiga sammanhang, så att de får möjlighet att bli så viktiga för varandra och för barnet som de faktiskt är. En viktig princip i MST arbetet är att vara uppmärksam på att inte MST terapeuten blir den viktiga personen för barnet.</p>
<p>Praktiken – MST-strukturen och de 9 behandlingsprinciperna</p>
<p>MST arbetet är ett individualiserat behandlingsprogram, där varje familjs unika styrkor och behandlingsmål utgör grunden för behandlingen. MST terapeuten lotsar, tränar och lär ut nya strategier och sätt att bemöta tonåringen genom samtal, rollspel, modellering och ”hemuppgifter”. Det som karaktäriserar MST arbetet är den struktur arbetet följer som är förhållandevis strikt och de behandlingsprinciper som terapeuten alltid konkret ska ha i åtanke och beakta i varje steg av behandlingen.</p>
<p>MST-strukturen</p>
<p>MST:s analytiska process är den arbetsgång som varje MST behandling följer. (se bild). Under de allra första veckorna lägger terapeuten ner mycket tid på att komma i samklang med familjen och bli ”inbjuden”. Vi möter här ofta slutkörda föräldrar som har mycket lite hopp att det ska kunna bli någon förändring och vi behöver vara kreativa och kunniga för att kunna inge hopp och bli trovärdiga inför familjen. Under den här fasen samlar terapeuten också in bilder och information från viktiga nyckelpersoner i familjens nätverk, som på olika sätt är involverade i barnets bekymmer. Det är ett sätt att vidga förståelsen för det komplexa sammanhang problembeteendet utspelar sig i och de olika sätt att förklara detta som finns i barnets sammanhang. Den information som kommer från dessa samtal i olika konstellationer ”sorteras” på ett särskilt sätt i den MST dokumentation som terapeuten gör. Dels specificeras noga det remitterade beteendets aktualitet, kvalité och omfattning. Detta inte minst för att senare kunna bedöma om det skett någon förändring. Vi dokumenterar också nyckelpersonernas önskade resultat av behandlingen i termer av vad de vill se barnet ”göra” för att de ska anse att behandlingen har varit framgångsrik. Detta för att ha underlag för de övergripande mål som senare formuleras tillsammans med föräldrarna. De övergripande målen ska helst fånga den röda tråden i vad många av de viktigaste nyckelpersonerna ser som viktiga områden. Det vi ytterligare dokumenterar är de olika resurser och starka sidor som vi hör om eller själva lägger märke till. Den tydligt styrda dokumentationen hjälper terapeuten att fokusera det kommande arbetet.</p>
<p>Under den första fasen av arbetet görs också en grundläggande sammanhangsanalys av de remitterade beteendena. Varje beteende analyseras i relation till vilka faktorer i barnets olika sammanhang som bidrar till att beteendet kan fortgå. Det viktiga här är att vidga sammanhangen och verkligen leta efter faktorer i alla viktiga sammanhang. Detta får vi från den information vi tagit del av från de olika samtalen med föräldrar, barn och nyckelpersoner. Vi tittar efter faktorer ”hos barnet själv”, i familjesammanhanget, i skolsammanhanget, i kamratsammanhanget och i sammanhanget i barnets närmiljö. Sammanhangsanalyserna görs tillsammans med föräldrarna och det vidgade perspektivet med många faktorer som kan bidra, uppfattas ofta som avlastande för föräldrarna. Tillsammans prioriterar man vilka faktorer man ska börja arbeta med.</p>
<p>Det är sedan terapeutens uppgift att formulera delmål och planera insatser/interventioner som påverkar eller undanröjer de faktorer man prioriterat. Delmålen och insatserna planeras i detalj och veckovis på ett sätt som gör att terapeuten, veckan efter mycket konkret kan utvärdera utfallet av insatserna. Om insatsen fått avsedd effekt kan man gå vidare till andra faktorer eller så behöver man analysera vilka hinder som stod i vägen för framgång. Interventioner/insatser ska genomföras av föräldrar och andra viktiga personer i barnets nätverk för att stärka deras auktoritet och självkänsla/kraft i att vara de som kan hjälpa barnet. Interventionstekniker ska vara empiriskt grundade och designen ska bygga på styrkor och behov i familjen vidare sociala sammanhang.</p>
<p>Den veckovisa uppföljningen av hur planerade interventioner fungerat och den nya information man får genom det blir underlag för nya delmål och interventioner den kommande veckan. På detta sätt återupprepas strukturen varje vecka medan innehållet styrs av föräldrarnas prioriteringar tillsammans med terapeuten och terapeutens specialkompetens. För att uppnå goda resultat är det viktigt att ett aktivt samordnat arbete sker inom flera olika sammanhang runt barnet samtidigt.</p>
<p>MST:s 9 principer 1. Det viktigaste syftet med analysen är att förstå hur de identifierade problemen hänger samman med det vidare sociala sammanhanget.</p>
<p>Syftar på att alltid titta på och föröka förstå de faktorer som direkt eller indirekt bidrar till beteendet. Faktorer är ofta handlingar mellan barnet och de olika sammanhangen, liksom mellan de olika sammanhangen. Huvuduppgiften är att få en övergripande förståelse för hur det hänger ihop. Det är terapeutens uppgift att integrera data från alla de olika sammanhangen och perspektiven. 2. Terapeutiska kontakter ska betona det positiva och använda systemets starka sidor som ”hävstång” för förändring.</p>
<p>För att nå resultat i arbetet med familjer med svår social problematik måste man lyckas engagera familjen i ett samarbete och utveckla en stödjande terapeutisk allians. Arbetet med svåra sociala problem kan skapa en mängd negativa känslor som kan förhindra en sådan terapeutisk allians. Därför är en betoning på styrkefokuserade attityder och kommunikation bland MST terapeuter, supervisors, och andra runt MST teamet viktigt. En organisatorisk betoning på styrkefokuserade attityder och samspel förhöjer teamets moral och förbättrar troligen resultaten på familjenivån.</p>
<p>I det direkta arbetet med familjerna för ett ”styrkefokus” med sig att känslor av hopp och positiva förväntningar utvecklas och det är terapeutens ansvar att hålla detta i fokus även när situationer är svåra och föräldrar och andra ”tappar hoppet”</p>
<p>Detta kan man uppnå bl.a. genom att använda ett icke formellt och icke bedömande språk, vara frikostighet med positiv förstärkning, att ha en problemlösande hållning, att hitta och betona det som familjen gör bra etc. 3. Interventioner ska uppmuntra ansvarigt beteende och minska oansvarigt beteende hos familjemedlemmar.</p>
<p>Ansvarighet hänger ihop med normalisering. Det är begrepp som ”avdiagnostiserar” barn och föräldrar och lyfter fram vad var och en kan och bör göra som ansvarig förälder resp. barn. Föräldrar bör engagera sig i sådant som förbereder sina barn att bli kompetenta samhällsmedborgare, och ta hjälp av andra för att dela föräldraansvar om det behövs. Faktorer som hindrar detta kommer i fokus i MST arbetet. Ansvarsfullt beteende förstärks med beröm och lovord. Ansvarsfulla barn/ungdomar engagerar sig i aktiviteter som hjälper dem att bli kompetenta medlemmar i sin familj, grannskap och i samhället. Att följa familjen sociala regler, gå i skolan och lägga ner rimlig ansträngning, hjälpa till hemma, inte skada andra etc. är att vara ansvarig som barn/ungdom.</p>
<p>Ett sätt att gynna ansvarsfullt beteende och minska oansvarigt beteendet kan vara genom positiv förstärkning och konsekvenser. 4. Interventioner ska vara här och  nu-orienterade, handlingsinriktade och rikta in sig på specifika och väl definierade problem.</p>
<p>MST är framtidsorienterat. Vad behöver vi ändra nu för en bättre framtid?</p>
<p>Viktigt att interventionerna aktiverar familjen och den sociala ekologin/nätverket till att göra många, positiva, observerbara förändringar. För att göra och vidmakthålla sådana förändringar behövs terapeuten implementera ett energiskt och handlingsfokuserat förhållningssätt för att stimulera familjen att arbeta intensivt, snabbt och konsekvent för att nå målen.</p>
<p>Detta uppnås bl.a. genom att mål och delmål är specifika, konkreta och handlingsinriktade. Då blir också små framgångar synliga vilket motiverar till fortsatta ansträngningar. Det blir också förutsägbart när arbetet är klar. 5. Interventioner ska rikta in sig på sekvenser av beteenden i eller mellan flera system där problemet upprätthålls.</p>
<p>Sekvenser syftar på samspelsmönster, handlingar på detaljnivå mellan t.ex. barnet och föräldrarna. Interventionerna ska rikta in sig på sekvenser som är faktorer för att det remitterade beteendet ska vidmakthållas och på så sätt vara klart kopplade till det remitterade beteendet och de mål som formulerats för behandlingen. Interventionerna ska vara individualiserade och passa för just den aktuella familjen och ta i anspråk deras resurser och kompetenser. Viktigt att också rikta in sig också på sekvenser mellan olika system. T.ex. genom att hjälpa föräldrar att återupprätta ett gott samarbete med barnets skola, att hjälpa föräldrar att aktivt frigöra barnen från antisociala kamrater och uppmuntra och stödja inblandning med välfungerande vänner.</p>
<p>Mellanmänskliga handlingar är mekanismen för att uppnå behandlingens mål. 6. Interventionerna ska vara utvecklingsmässigt lämpliga och anpassade till den unges ålder och utveckling.</p>
<p>Interventionerna ska utformas så att familjen kan ”lyckas” och det innebär att man måste anpassa dessa till barnets men också familjens utvecklingsnivå. För yngre barn kan det ofta vara rimligt att hjälpa föräldrar att öka föräldrakontroll och inblandning medan det för äldre tonåringar krävs en flexibilitet hos föräldrar att steg för steg släppa kontroll och hitta nya sätt att vara en auktoritet inför sitt barn. 7. Interventionerna ska utformas så att de kräver daglig eller veckovis ansträngning av familjen.</p>
<p>Innebär att familjen får i uppgift att göra, lägga märke till, prova nya handlingsalternativ mellan träffarna med terapeuten. Detta gör att behandlingen går snabbare och att man snabbt upptäcker återgång till ineffektiva beteenden och/eller oföljsamhet. Det ger också många anledningar till positiv feedback och beröm på vägen mot målen. För föräldrarna förstärks dessutom känslan av kompetens och värde när det är deras egna handlingar som skapar förändring. 8. Interventionernas effektivitet ska utvärderas kontinuerligt från många perspektiv. Utgångspunkten är att MST terapeuten har ansvaret för att komma förbi de hinder som står i vägen för lyckade resultat.</p>
<p>Interventioner ska ge resultat efter 1–2 veckor. Om det inte fungerar är det terapeutens ansvar att börja tänka om. Problem kan ofta lösas på flera olika sätt. Inte göra mer av samma sak om det inte har fungerat. 9. Interventioner ska utformas så att resultaten blir generaliserbara och långsiktigt uthålliga. Detta sker genom att vårdnadshavare blir (empowered) stärkta och får lära sig ta ansvar för familjemedlemmarnas behov i olika sammanhang.</p>
<p>Viktigt att de ”verktyg” och de förhållningssätt föräldrar lär sig använda under MST också är användbara i många andra sammanhang och för andra barn i familjen t.ex., och att föräldrar får hjälp att förutse och planera för krävande situationer. För att interventioner ska bli generaliserbara krävs också bland mycket annat att man använder skyddande och underlättande faktorer i närverket.</p>
<p>För att stärka familjens egen kompetens och därigenom bidra till ”empowerment” hos föräldrarna måste terapeuten hålla sig tillbaka från att gå in i familjesystemet och skapa förändring i kraft av sin egen personlighet eller skicklighet. Istället ska terapeuten maximera familjemedlemmarnas kapacitet att skapa förändringar i sina egna liv. Terapeuten ska vara ”välvilligt krävande”. Terapeuten måste också komma ihåg att familjerna består av individer som har rätt att själva bestämma vad de gör och vad som ska hända med dem. Familjer har rätt att välja behandlingsmål och terapeuter måste respektera deras val. Utgångspunkten är att familjen har kompetens om de får lämpliga möjligheter och resurser. Terapeuter måste också vara kreativa i att hitta naturliga resurser för familjen att använda för att få kontroll över sina liv.</p>
<p>Avslutande reflektioner</p>
<p>MST (Multi Systemic Therapy) är ett av de behandlings ”koncept” som har introducerats i Sverige under senare år. Utvecklingen av MST är fortfarande i sin begynnelse men har gått snabbt det senaste året. Ett omfattande forskningsprojekt har också inletts för att få veta om konceptet är framgångsrikt även i den Svenska kontexten.</p>
<p>För närvarande finns åtta MST team i Sverige. I Stockholmsområdet har Upplands Väsby kommun ett team, AB Vårljus (ett kommunalägt bolag) ett team samt Stockholms kommun två team. På västkusten har Halmstads kommun ett team, Göteborg två team (ett inom kommunen och ett som drivs på entreprenad av ”Gryning” ett kommunalt bolag) samt Malmö kommun som har ett team. De flesta av dessa team har kommit tillstånd under det senaste året. Upplands Väsby kommuns team som var det första i Sverige startade i januari 2002.</p>
<p>En viktig framtidsfråga för MST:s möjligheter i Sverige är hur man ska samordna det övergripande arbetet med MST, det arbete som MST services i Charleston nu gör. Målet är ju att kunna frikopplas från MST services i Charleston och bibehålla en struktur som gör att MST teamen fortsätter att ha en kvalificerad ram. Det kommer att innebära bl.a. samordning av befintliga team, utbildning av egna konsulenter som håller i den veckovisa handledningen till teamen, att anordna grundutbildningar och fortsättningsutbildningar, samt följa upp teamens kvalitetsarbete med mera. För att detta ska komma tillstånd måste kommunerna hitta ett sätt att samarbeta kring detta och/eller någon redan befintlig nationell organisation vara beredd att ta aktiv del i utvecklingen. Detta är ju ett uppbyggnadsarbete som kommer att ta några år och som aktualiserar en annan nyckelfråga, nämligen hur man ska skydda utvecklingen av en sådan här kunskapsbaserad verksamhet från kommunernas växlande ekonomiska förutsättningar och inriktningar.</p>
<h2>Statens offentliga utredningar 2005</h2>
<p>Kronologisk förteckning</p>
<p>Ku.</p>
<p>En granskning av rymningarna från Kumla, Hall, Norrtälje och Mariefred 2004. Ju.</p>
<p>Reformerat regelverk för handel med försvarsmateriel. UD.</p>
<p>Från införande till utförande. M.</p>
<p>Rätt till jakt och fiske i lappmarkerna och på renbetesfjällen. Jo.</p>
<p>Kunskapsöversikt över utvärderingar av storstadspolitikens lokala utvecklingsavtal. Ju.</p>
<p>integration och strukturell diskriminering. Ju.</p>
<p>– befolkningsutveckling, arbetsmarknad i förändring, internationell utblick. N.</p>
<p>– smartare konsumtion. Jo.</p>
<p>+ Sammanfattning N.</p>
<p>Metoder, utformning, register och expertkompetens. M.</p>
<p>Röster om etnisk diskriminering. Ju.</p>
<p>+ Bilagor. S.</p>
<p>Om planering och byggande. Del 1+2. M.</p>
<p>+ Särtryck: Mål och förslag.</p>
<p>+ Bilaga: Kunskapsöversikt. S.</p>
<p>Systematisk förteckning</p>
<p>Justitiedepartementet</p>
<p>Säkert inlåst?</p>
<p>En granskning av rymningarna från Kumla, Hall, Norrtälje och Mariefred 2004. [6]</p>
<p>Konsumentskydd vid modemkapning. [20] Storstad i rörelse.</p>
<p>Kunskapsöversikt över utvärderingar av storstadspolitikens lokala utvecklingsavtal. [29]</p>
<p>Tillgång till elektronisk kommunikation i brottsutredningar m.m. [38]</p>
<p>Rätten till mitt språk</p>
<p>Förstärkt minoritetsskydd. [40] Bortom Vi och Dom.</p>
<p>Teoretiska reflektioner om makt, integration och strukturell diskriminering. [41]</p>
<p>Vårdnad – Boende – Umgänge. Barnets bästa, föräldrars ansvar. Del A + B. [43]</p>
<p>Framtidens kriminalvård. Del 1+2. [54] Det blågula glashuset.</p>
<p>– strukturell diskriminering i Sverige. [56] Ny reglering av offentliga uppköps-</p>
<p>erbjudanden. [58] Sverige inifrån.</p>
<p>Röster om etnisk diskriminering. [69] Polisens behov av stöd i samband med</p>
<p>terrorismbekämpning. [70]</p>
<p>Utrikesdepartementet</p>
<p>KRUT</p>
<p>Reformerat regelverk för handel med försvarsmateriel.[9]</p>
<p>Effektivare handläggning av anknytningsärenden. [14]</p>
<p>Familjeåterförening och fri rörlighet för tredjelandsmedborgare. [15]</p>
<p>Unionsmedborgares rörlighet inom EU. [49]</p>
<p>Försvarsdepartementet</p>
<p>Behov av rörlig ledningsstödsresurs. [8] Säker information. Förslag till informations-</p>
<p>säkerhetspolitik. [42]</p>
<p>Efter flodvågen – det första halvåret. [60] Informationssäkerhetspolitik.</p>
<p>Organisatoriska konsekvenser. [71]</p>
<p>Socialdepartementet</p>
<p>Gränslös utmaning – alkoholpolitik i ny tid. [25]</p>
<p>Mobil med bil. Ett nytt synsätt på bilstöd och färdtjänst. + Bilaga, lättläst och Daisy. [26]</p>
<p>Socialtjänsten och den fria rörligheten. [34] Registerkontroll av personal vid hem</p>
<p>för vård eller boende som tar emot barn eller unga. [65]</p>
<p>Reformerad föräldraförsäkring.</p>
<p>Kärlek Omvårdnad Trygghet.+ Bilagor. [73]</p>
<p>Källan till en chans. Nationell handlingsplan för den sociala barn- och ungdomsvården.</p>
<p>+ Särtryck: Mål och förslag.</p>
<p>+ Bilaga: Kunskapsöversikt. [81]</p>
<p>Finansdepartementet</p>
<p>Försvarsfastigheter – information till riksdagen och effektiv lokalförsörjning. [7]</p>
<p>Reformerat system för insättningsgarantin. [16]</p>
<p>Prospektansvar. [18]</p>
<p>Beskattningen vid omstruktureringar enligt fusionsdirektivet. [19]</p>
<p>Vinstandelar. [21]</p>
<p>Nya upphandlingsregler. [22]</p>
<p>en BRASkatt? – beskattning av avfall som förbränns. [23]</p>
<p>Dubbel bosättning för ökad rörlighet. [28] Regeringens stabsmyndigheter. [32]</p>
<p>Krav på kassaregister Effektivare utredning av ekobrott. [35]</p>
<p>Beskattning när tillgångar värderas till verkligt värde. [53]</p>
<p>Enhetlig eller differentierad mervärdesskatt? + Bilagedel. [57]</p>
<p>Personuppgifter för samhällets behov. [61] en BRASkatt! – beskattning av avfall som deponeras. [64]</p>
<p>Regionala stimulansåtgärder inom skatteområdet. [68]</p>
<p>Utbildnings- och kulturdepartementet</p>
<p>Radio och TV i allmänhetens tjänst. Riktlinjer för en ny tillståndsperiod. [1]</p>
<p>Radio och TV i allmänhetens tjänst. Finansiering och skatter. [2]</p>
<p>Sveriges tillträde till 1995 års Unidroitkonvention om stulna eller olagligt utförda kulturföremål. [3]</p>
<p>Bokpriskommissionens slutrapport.</p>
<p>Det skall vara billigt att köpa böcker och tidskrifter. [12]</p>
<p>Lördagsdistribution av dagstidningar. [13] Stödet till utbildningsvetenskaplig</p>
<p>forskning. [31]</p>
<p>Tolkutbildning – nya former för nya krav. [37]</p>
<p>Ett utvecklat resurstilldelningssystem för högskolans grundutbildning. [48]</p>
<p>Anpassning av radio- och TV-lagen till den digitala tekniken. [62]</p>
<p>Etikprövningslagstiftningen – vissa ändringsförslag. [78]</p>
<p>Uppdragsarkeologi i tiden. [80]</p>
<p>Jordbruksdepartementet</p>
<p>Vem får jaga och fiska?</p>
<p>Rätt till jakt och fiske i lappmarkerna och på renbetesfjällen. [17]</p>
<p>Den svenska fiskerikontrollen – en utvärdering. [27]</p>
<p>På väg mot ... En hållbar landsbygdsutveckling. [36]</p>
<p>Smiley: Hygien och redlighet i livsmedelshanteringen. [44]</p>
<p>Bilen, Biffen, Bostaden. Hållbara laster</p>
<p>– smartare konsumtion. [51] Avgiftsfinansierad livsmedels-, djurskydds-</p>
<p>och foderkontroll – för en högre och jämnare kvalitet. [52]</p>
<p>Nytt djurhälsoregister – bättre nytta och ökad säkerhet. [74]</p>
<p>Hundgöra – att göra hundar som gör nytta. [75]</p>
<p>Fiskevårdens finansiering. [76]</p>
<p>Vem får jaga och fiska? Historia, folkrätt och miljö. [79]</p>
<p>Miljö- och samhällsbyggnadsdepartementet</p>
<p>Handla för bättre klimat.</p>
<p>Från införande till utförande. [10] Lagen om byggfelsförsäkring.</p>
<p>En utvärdering. [30]</p>
<p>Fjärrvärme och kraftvärme i framtiden. [33] Kärnavfall – barriärerna, biosfären och</p>
<p>samhället. [47]</p>
<p>Bättre inomhusmiljö. [55]</p>
<p>Miljöbalken; miljökvalitetsnormer, miljöorganisationerna i miljöprocessen och avgifter. [59]</p>
<p>Tryggare leveranser. Fjärrvärme efter konkurs. [63]</p>
<p>Energideklarationer.</p>
<p>Metoder, utformning, register och expertkompetens. [67]</p>
<p>Får jag lov?</p>
<p>Om planering och byggande. Del 1+2. [77]</p>
<p>Näringsdepartementet</p>
<p>Liberalisering, regler och marknader. [4] Postmarknad i förändring. [5] Välfärdsverksamhet för sjömän. [11] Arbetslivsinriktad rehabilitering.</p>
<p>Framtida organisation för Arbetslivstjänster och Samhall Resurs AB. [24]</p>
<p>Skog till nytta för alla? [39]</p>
<p>Säkra förare på moped, snöskoter och terränghjuling. [45]</p>
<p>Bättre arbetslivsinriktad rehabilitering. En fusion mellan Arbetslivstjänster och Samhall Resurs AB. [46]</p>
<p>Arbetskraftsinvandring till Sverige</p>
<p>– befolkningsutveckling, arbetsmarknad i förändring, internationell utblick. [50]</p>
<p>Makt att forma samhället och sitt eget liv – jämställdhetspolitiken mot nya mål. + Forskarrapporter.</p>
<p>+ Sammanfattning. [66]</p>
<p>Alkolås – nyckel till nollvisionen. [72]</p>
