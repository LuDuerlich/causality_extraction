<h1>Till statsrådet och chefen för</h1>
<h2>Kulturdepartementet</h2>
<p>Genom beslut den 4 februari 1999 bemyndigade regeringen chefen för Kulturdepartementet att tillkalla en särskild utredare med uppdrag att klarlägga det statliga åtagandet på formgivnings- och designområdet. Samtidigt fastställdes direktiv för utredningen (Dir. 1999:9).</p>
<p>Med stöd av bemyndigandet utsågs samma dag undertecknad statssekreteraren Claes Ljungh som särskild utredare av nämnda frågor. Utredningen har fått namnet Form- och designutredningen.</p>
<p>Som utredningssekreterare förordnades fr.o.m. den 18 mars 1999 högskolelektor Kerstin Wickman samt civilekonom Ulf Mannervik. Den senare entledigades fr.o.m. den 1 december 1999 och ersattes fr.o.m. 1 februari 2000 av byrådirektör Martin Sundelius.</p>
<p>Form- och designutredningen publicerade i december 1999 delbetänkandet Mötesplats för form och design  (SOU 1999:123).</p>
<p>Jag får härmed överlämna slutbetänkandet Statens insatser för form och design  (SOU 2000:75). Mitt uppdrag är därmed avslutat.</p>
<p>Stockholm i september 2000</p>
<p>Claes Ljungh /Martin Sundelius</p>
<p>Kerstin Wickman</p>
