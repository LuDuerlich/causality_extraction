<h1>Vård med omsorg</h1>
<h2></h2>
<p>– möjligheter och hinder</p>
<p>Betänkande från Delegationen för mångfald inom vård och omsorg</p>
<p>Stockholm 2007</p>
<h2>Till statsrådet och chefen för Socialdepartementet</h2>
<p>Regeringen fastställde den 12 april 2006 direktiven (dir. 2006:42) för en Delegation om villkor för idéburna organisationer inom den offentliga hälso- och sjukvården och äldreomsorgen.</p>
<p>Delegationen inledde sitt arbete efter sommaren 2006 och antog namnet Delegationen för mångfald inom vård och omsorg. Inger Schörling förordnades 2006-04-15 till ordförande och Ola Johansson 2006–07–01 och Bosse Olsson 2006–08-20 till sekreterare i delegationen. Delegationens assistent har varit Sara Freeman.</p>
<p>Arbetet inriktades på att i ett delbetänkande ge underlag för en vid diskussion av villkoren för de små privata företagens, kooperativens och organisationernas medverkan i den offentligt finansierade hälso- och sjukvård och äldreomsorgen. Hur har deras verksamheter utvecklats i inriktning och omfattning? Hur ser de på vård- och omsorgssystemens utformning och villkoren för medverkan? Inom vilka områden finns behov av förändringar och vilka åsikter och förslag för de fram? Avsikten var att skapa ett underlag för en bred diskussion inför formandet av det slutliga betänkandet 2008.</p>
<p>Den 21 mars 2007 förordnade regeringen experter och sakkunniga att biträda delegationen. I anslutning till att regeringen utsåg experter och sakkunniga knöt delegationen till sitt arbete en referensgrupp med representanter för vård- och omsorgsföretag, patientorganisationer, etniska och religiösa organisationer samt andra organisationer berörda av delegationens uppdrag.</p>
<p>Den 3 maj 2007 beslutade regeringen genom tilläggsdirektiv begränsa delegationens uppdrag till att den 1 juni 2007 lämna ett betänkande.</p>
<p>Regeringens förordnande av experter och sakkunniga till delegationen och bildandet av referensgrupp kom därmed i ett mycket sent skede av delegationens arbete. Deras möjligheter att påverka delegationens arbete och inriktning har därför varit kraftigt begränsad.</p>
<p>I regeringens tilläggsdirektiv inskränks uppdraget till att enbart omfatta en kartläggning över verksamhet som bedrivs av idéburna organisationer samt lyfta fram exempel på sådan verksamhet.</p>
<p>Det betänkande, som härmed överlämnas, är därför huvudsakligen en kartläggning av omfattning, och villkor och hinder för små privata företag, kooperativa företag och ideella organisationer att bedriva verksamhet inom den offentligt finansierade hälso- och sjukvården och äldreomsorgen. Kartläggningen omfattar även litteratur och forskning, samt jämförelser med andra länder och EU:s påverkan inom vård- och omsorgsområdet</p>
<p>Delegationen har haft fokus på de företag som ingår i uppdraget men också på medborgaren, brukaren och patienten och relationen mellan social- och näringspolitiken.</p>
<p>Betänkandet är en dokumentation av de synpunkter och uppfattningar som kommit fram i ett nära samarbete med företagen och dess intresseorganisationer genom enkäter, djupintervjuer, intressemöten och arbetsseminarier (se vidare i referenslistan).</p>
<p>Vid arbetsseminarierna har en fördjupad diskussion utifrån olika problemställningar förknippade med delegationens uppdrag förts mellan forskare och praktiker.</p>
<p>I bilagor redovisas underlag och rapporter från arbetsseminarierna samt övriga av delegationen beställda underlag. När dessa ingår som underlag för fakta eller resonemang i betänkandet finns liksom för annat källmaterial hänvisningar.</p>
<p>Samarbete och kunskapsinhämtning har även innefattat kontakt med närstående utredningar och myndigheter, berörda departement genom expertgruppen och det civila samhället genom referensgruppen.</p>
<p>Delegationen överlämnar härmed sitt betänkande.</p>
<p>Stockholm 1 juni 2007</p>
<p>Inger Schörling ordförande /Ola Johansson</p>
<p>Bosse Olsson</p>
<h2>Sakkunniga:</h2>
<p>Anna Brooks, Socialdepartementet</p>
<p>Ulrica Dyrke, Näringsdepartementet</p>
<p>Marie Ericsson, Integrations- och jämställdhetsdepartementet Kent Ivarsson, Näringsdepartementet</p>
<h2>Experter:</h2>
<p>Cecilia Berglin, Sveriges kommuner och landsting Anna Ingmanson, Sveriges kommuner och landsting Lars Nyberg, Verket för näringslivsutveckling, Nutek Per Arne Sundbom, Konkurrensverket</p>
<p>Stig Almquist, Socialstyrelsen</p>
<h2>Referensgrupp:</h2>
<p>Karin Abramsson, Lantbrukarnas riksförbund Hans Andersson , Cesam</p>
<p>Eva Arvidsson, Equal Social Enterprises Birgitta Berggren, Coompanion Västernorrland Inga-Lill Bjöörn, Astma- och Allergiförbundet Håkan Bystedt, Kooperativa institutet</p>
<p>Per Eckerdal, Bräcke Diakoni</p>
<p>Kurt Ericsson, PRIVO, VD Bergslagsgården Torill Findeisen, HSB Omsorg</p>
<p>Per Fontin, Coompanion</p>
<p>Julio Fuentes, SIOS, Samarbetsorganet för etniska organisationer i Sverige</p>
<p>Ingela Holmertz, Röda korset</p>
<p>Helena Kivisaari, Sverige-finska riksförbundet Björn Ljung, Praktikertjänst AB</p>
<p>Arne Mårtensson, Kooperativa Förhandlingsorganisationen, KFO Simone Nadbornik, Judiska församlingen</p>
<p>Lotta Säfström, direktor Stiftelsen Stora Sköndal 4.3 Vård och omsorg – verksamheterna är mer och mindre 5.3 De politiska partierna – och synen på det civila 5.8 Vård med omsorg – ingen gräns mellan kommuner och 6.1 Upphandling i konkurrens – medel eller hinder för 6.3 På lika villkor – möjligheter för små företag att hantera 6.4 På lika villkor – om förutsättningar för kvinnors och 6.5 På lika villkor – om andra hinder och villkor för nystart</p>
