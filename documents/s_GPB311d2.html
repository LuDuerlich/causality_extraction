<h1>Sammanfattning</h1>
<h2></h2>
<p>Syftet med denna enkätundersökning har varit att göra en uppskattning av i vilken utsträckning svenska aktiebolag har dotter- och intressebolag i vissa länder, samt få en uppfattning om vilken verksamhet dessa bedriver. Bortfallet blev relativt högt. Även det partiella bortfallet blev stort på vissa punkter, framförallt beträffande den i sammanhanget centrala frågan om finansiella intäkter. Detta gör att resultaten skall tolkas med viss försiktighet.</p>
<p>Undersökningen indikerar dock att intresse- och dotterbolag som huvudsakligen bedriver finansiell verksamhet är lokaliserade till andra länder än sådana bolag som främst ägnar sig åt ickefinansiell verksamhet. Hong Kong svarade för den största delen av den totala intäkten gällande övrig verksamhet, medan Luxemburg svarade för den största delen gällande finansiell verksamhet.</p>
<p>Undersökningen indikerar att den absolut största delen av den utländska verksamheten är inriktad på operationell verksamhet, såsom transport, handel och tillverkning. Mer än en fjärdedel av de utländska företagen har sysslat med landtransporter (sni kod 60). Utpräglad finansiell verksamhet har ca 12 % av företagen angett som sin huvudsakliga verksamhet.</p>
<h2>Landförteckning</h2>
<h2>B</h2>
<p>BS Bahamas</p>
<p>BH Bahrein</p>
<p>BB Barbados såvitt avser bolag berättigade till särskild skattelättnad enligt:</p>
<p>EE Estland såvitt avser inkomst förvärvad från 3:e stat, som beskattas påtagligt lägre och som avser bank-, sjöfarts-, finans- eller försäkrings-</p>
<h2>Bilaga 3:1</h2>
<p>XXXXXX</p>
<p>XXXXXX</p>
<p>XXXXXX</p>
<h2>A  Allmänna frågor</h2>
<p>Om dotter- och intresseföretag saknas i angivna länder och områden, ombeds ni fylla i avsnitt A och E samt därefter returnera blanketten.</p>
<h2>V G V</h2>
<p>(1)  Informationen skall gälla dotter- och intresseföretag som direkt eller indirekt genom ett eller flera utländska företag ägs av ett svenskt koncernföretag vid utgången av räkenskapsåret. Frågan om ett företag är dotter- eller intresseföretag avgörs med ledning av årsredovisningen. (2) Varje dotter- eller intresseföretag redovisas på en rad för sig. Markera med ett kryss i tillämplig kolumn om företaget är ett dotter- eller ett intresseföretag. (3) Här anges det land eller, i förekommande fall, område där företaget har sin legala hemvist. (4 ) Här anges branschkoden (SNI) för den huvudsakliga verksamheten enligt Bilaga 2. (5)  Med  finansiella intäkter avses: a. Utdelning på andelar från andra juridiska personer än dotter- och intresseföretag b Reavinst på andelar från andra juridiska personer än dotter- och intresseföretag c. Ränta på andra fordringar än kundfordringar d. Intäkter i leasingverksamhet avseende tillgångar som inte tillverkats inom koncernen e. Royalties (6)  Här avses utdelningar som dotter- eller intresseföretaget fått från andra företag ingående i komcernen. (7) Uppgiften skall avse skatt som belöper sig på räkenskapsåret. (8) Uppgiften skall avse resultat efter bl.a. skatter.</p>
<h2>D  Övrigt/kommentarer:</h2>
<h2>Bilaga 4</h2>
<h2>Ränteavdragsarbitrage</h2>
<p>Av Krister Andersson</p>
<p>S.k. ränteavdragsarbitrage, dvs. att man kan få en högre avkastning på en räntebärande investering än vad lånekostnaden uppgår till, har fått stor uppmärksamhet vid utformningen av svenska skatteregler. Effekten uppstår om två villkor är uppfyllda. Dels måste skattesatsen för avdraget vara högre än skattesatsen för avkastningen, dels måste skillnaden mellan ut- och inlåningsräntan vara förhållandevis liten. Det är självfallet viktigt att utforma skattesystem så att de är robusta mot skatteinducerade arbitrage. Det finns flera aspekter att beakta när möjligheten till ränteavdragsarbitrage utvärderas. Syftet med denna PM är att kortfattat belysa dessa.</p>
<p>Den första aspekten är generell och avser i vilken mån skattearbitrage är negativt för ekonomin och skatteintäkterna. Det företag som utnyttjar ett skatteinducerat ränteavdragsarbitrage gör en vinst som återspeglas i företagets resultat. Ägarna av bolaget kommer att bli föremål beskattning av utdelningar och reavinstskatter på värdestegringen. Dessa skatteintäkter kan komma senare om beskattningstidpunkten (utdelningen respektive reavinsten) utfaller först om något eller några år. På kort sikt uppstår ett bortfall av skatteintäkter.</p>
<p>För att bedöma hur stort problemet är sett ur fiskal synpunkt, och därmed få ett underlag för att avgöra vilka eventuella åtgärder som kan krävas, måste förutsättningarna för ränteavdragsarbitrage analyseras. Låt oss studera hur statistiken ser ut på detta område.</p>
<p>Riksbanken genomför löpande analys av ut- och inlåningsräntor i Sverige. En uppdelning för hushåll och företag genomförs också. Varje månad publicerar Riksbanken rapporten Finansmarknadsstatistik .</p>
<p>Enligt denna var i september 1999 den genomsnittliga utlåningsräntan till svenska företag 4,76 procent. Inlåningsräntan för företag uppgick till 1,90 procent. Det innebär att skillnaden mellan ut- och inlåningsränta uppgick till 2,86 procent. Det är väsentligt mer än de 0,5 till 1 procent ibland har antagits vid beräkningar inom Finansdepartementet. Nedanstående grafer visar hur skillnaden mellan ut- och inlåningsräntor utvecklats över tiden, samt deras absoluta nivå, såsom den framkommer i Riksbankens officiella statistik.</p>
<h2>Skillnad mellan bankernas in- och utlåningsräntor till företag 1993-03 - 1999-09</h2>
<h2>Bankernas in- och utlåningsräntor till företag 1993-03 - 1999-09</h2>
<p>Källa:  Finansmarknadsstatistik, Nr. 12, 1999, Riksbanken.</p>
<p>Som framgår av figurerna har skillnaden mellan ut- och inlåningsräntan för företagen minskat från 5,6 procent i mars 1993 till 2,9 procent i september 1999. Det återspeglar troligen den ökade konkurrensen i den svenska finansiella sektorn. Det bör dock noteras att även i länder med en bättre fungerande kapitalmarknad än i Sverige, är skillnaden mellan ut- och inlåningsräntor inte avsevärt lägre än i Sverige</p>
<p>Siffrorna anger ett genomsnitt och självfallet kan de räntor som olika företag möter avvika från genomsnittet. Vi vet att stora företag ofta kan få bättre villkor än små företag och därför är det rimligt att räkna med att skillnaden mellan ut- och inlåningsräntorna är mindre för stora företag. Därmed skulle incitamenten till att undersöka möjligheterna för räntearbitrage vara större för dessa företag än för små företag. Man måste dock komma ihåg att för stora företag innebär det en stor kostnad att ge sig in i ränteavdragsarbitrage eftersom deras balansräkning i så fall kommer att se underlig ut. Det påverkar i sin tur investerarnas bedömning av företaget och därmed även börskursen. Det försvårar för företaget att få en hög likviditet i sin aktie och därmed motverkas incitamenten till ränteavdragsarbitrage. Dessa kostnader i form av minskat aktieägarvärde bedöms av de svenska storbolagen som så omfattande att ränteavdragsarbitrage i praktiken aldrig blir intressant.</p>
<p>För små och medelstora företag är skillnaden mellan ut- och inlåningsränta än större än för stora företag. Det är därför svårt för dem att finna tillräckligt goda villkor på de finansiella marknaderna för att något incitament till ränteavdragsarbitrage skall kunna uppstå. Låt oss undersöka vilka förhållanden som måste föreligga för att ett ränteavdragsarbitrage skall uppstå.</p>
<p>Ju högre företagsskattesats som ränteavdraget kan göras till, desto mindre skillnad behövs mellan ut- och inlåningsränta. Enligt beräkningar på Finansdepartementet behövs det en skattesats i utlandet (där placeringen sker) på 15 procent om ränteavdragsarbitraget skall elimineras. Då antas den svenska effektiva företagsskattesatsen uppgå till 26 procent (på grund av effekterna av periodiseringsfonder) och avkastningen antas uppgå till 7 procent och utlåningsräntan till 8 procent. Spreaden antas alltså endast vara 1 procentenhet. Som påpekats ovan är dock gjorda antaganden orealistiska, speciellt för en ekonomi som eftersträvar prisstabilitet, där de nominella räntorna kan förväntas vara förhållandevis låga, sett i ett historiskt perspektiv.</p>
<p>Om vi räknar på de genomsnittliga ut- och inlåningsräntorna för år 1995, 1998 respektive tredje kvartalet 1999, erhålles följande resultat.</p>
<p>Källa : Egna beräkningar baserade på Finansmarknadsstatistik, Nr. 12, 1999, Riksbanken.</p>
<p>Minustecknet anger att det behövs en negativ skatt i utlandet, dvs. en subvention, för att ett ränteavdragsarbitrage skall uppstå givet de räntor som rådde för respektive år. Skulle vi emellertid behållit den företagsskattesats som vi hade före skattereformen, dvs. en skattesats på 57 procent skulle ett incitament till ränteavdragsarbitrage ha uppstått under 1995 och 1998 även med dessa räntenivåer. Däremot skulle det ränteläge som den senaste statistiken anger, inte ens med en skattesats på 57 procent ha givit något incitament till ränteavdragsarbitrage, såvida en subvention inte erhållits i utlandet (skattefrihet räcker allstå inte). Det framgår av tabellen nedan.</p>
<p>Källa : Egna beräkningar baserade på Finansmarknadsstatistik, Nr. 12, 1999, Riksbanken.</p>
<p>Även med nuvarande företagsskattenivå och rådande utlåningsränta skulle emellertid ett ränteavdragsarbitrage kunna uppstå om inlåningsräntan var tillräckligt hög. Låt oss räkna på vad som krävs.</p>
<p>Källa:  Egna beräkningar baserade på Finansmarknadsstatistik, Nr. 12, 1999, Riksbanken.</p>
<p>Ibland förs argumentet fram att ränteskillnaden inte alls behöver vara så liten för att ett incitament till ränteavdragsarbitrage skall uppstå. Genom att placera i utlandet, till högre inlåningsränta än i Sverige, skulle effekten kunna uppstå. Det är dock en felsyn eftersom kostnaden för att eliminera valutakursrisken består exakt av skillnaden mellan räntenivåerna för de båda länderna. I praktiken är det dessutom ytterligare kostnader utöver vad teoriboken säger, speciellt för små- och medelstora företag. I banksystemet möter de en förhållandevis stor skillnad mellan köp och säljkurser och därför blir det ofta en förlustaffär jämfört med en rent inhemsk placering. Det är dock naturligtvis möjligt för ett företag att spekulera i valutakursutvecklingen och därmed ge sig in på ett arbitrage men då handlar det inte längre om rena arbitrage utan om riskfyllda placeringar.</p>
<p>Ett annat argumentet som ibland framförs är att utländska banker skulle vara villiga att acceptera upplägg med en mindre skillnad mellan in- och utlåningsräntor. Det är svårt att se det affärsmässiga i ett sådant upplägg, såvida intressegemenskap inte föreligger mellan banken och bolaget. Även i detta fall innebär emellertid de s.k. Baselreglerna om kapitaltäckning, en bindande restriktion för bankers agerande. Utlåning till företag anses som en av de mest riskfyllda aktiviter en bank kan ägna sig åt och för att möta denna risk måste banken hålla en kapitaltäckning på åtminstone 8 procent. Utlåning till företag innebär därför att banken begränsar andra affärsmöjligheter med en lägre riskjusterad avkastning än utlåningsaffärer med en artificiellt satt in- och utlåningsränta. De nya kapitaltäckningreglerna som Baselkommittén aviserat i början av 2001 avser att justera kapitalkravet efter risken förknippad med ett bolag. Med de reviderade reglerna blir det fortsatt ofördelaktigt för en bank att bidra till att manipulera med räntesatserna för att skapa grundförutsättningar för räntearbitrage. I kombination med valutakursrisk och skattekonkurrens, som pressat ned företagsskattesatserna, finns inte längre praktiska förutsättningar för arbitrage.</p>
<p>Sammantaget måste man konstatera att möjligheter till ränteavdragsarbitrage inte synes föreligga i Sverige eftersom skillnaden mellan ut- och inlåningsräntor är för stor. Det krävs en väsentligt ökad konkurrens i den finansiella sektorn för att detta skall kunna uppstå. Den förhållandevis låga företagsskattesatsen gör att tiden med enkla ränteavdragsarbitrage är förbi och med en ekonomi inriktad på prisstabilitet torde den situationen fortsätta. Pressen nedåt på företagsskattesatsen är en annan bidragande faktor som förhindrar arbitragemöjligheter.</p>
<h2>Situationen inom EMU-blocket</h2>
<p>Dessutom kan man konstatera att skillnaden mellan ut- och inlåningsräntor är fortsatt stor inom EMU-blocket. Det framgår av den sammanställning som den Europeiska Centralbanken, ECB regelbundet presenterar i sin månadsrapport över tillståndet i EMU-länderna. Skillnaden har dock minskat under senare år men den uppgick under 1999 i genomsnitt till 3,25 procent. Det innebär att skillnaden mellan ut- och inlåningsräntor var t.o.m. något högre i Euroland än i Sverige. Uppgifterna avser affärsbankernas räntor till företagen för lån och placeringar med löptid på upp till ett år. Siffrorna ger en föraning om den situation som skulle gälla i Sverige efter ett inträde i EMU.</p>
<h2>Skillnad mellan bankernas in- och utlåningsräntor till företag i EMU-blocket</h2>
<p>Det finns skillnader i spreaden för EMU-länderna men den är förhållandevis liten. I Irland kan riktigt stora kunder låna till 4,12 procents ränta och inlåningsräntan för större belopp (över 100,000 pund) uppgår till 1,5 procent. Det innebär att här uppgår spreaden till drygt 2,6 procentenheter. För medelstora företag sker, enligt den irländska centralbanken, upplåningen till en ränta på mellan 7,65 till 8,65 procent (s.k. AA-lån). Den irländska centralbanken bekräftar att de riktigt stora företagen kan förhandla ner skillnaden mellan ut- och inlåningsränta med kanske så mycket som 50–100 räntepunkter. Att nå längre än så, bedöms dock som mycket ovanligt och osannolikt, men i exceptionella fall vill man från centralbankens sida inte helt utesluta att det skulle kunna ske. Man lyfter dock fram de negativa effekterna för den utlånande bankens balansräkning och dess allmänt ökande finansieringskostnader i takt med att balansräkningen blåses upp. Kontakter med ratinginstituten bekräftar denna bild.</p>
<p>För att bedöma risken för ränteavdragsarbitrage måste man också utvärdera hur den svenska företagsskattesatsen ligger till i förhållande till andra länders. Generellt är det självfallet så att företag i det land med högst formell företagsskattesats har en konkurrensfördel i just detta avseende. Företagen i dessa länder kan helt enkelt bjuda över företag från länder med lägre företagsskattesats och de kommer därmed att i första hand kamma hem eventuella arbitragevinster. Även sett från denna utgångspunkt, är det svårt att se att Sverige skulle ha en konkurrensfördel med tanke på den förhållandevis låga formella företagsskattesatsen. Därför är problematiken med eventuella arbitragevinster mindre i Sverige än i många andra länder.</p>
<h2>Alternativ till inlåning</h2>
<p>Ett alternativ för företaget till att använda sig av inlåning skulle kunna vara att placera i statsskuldväxlar. I Riksbankens statistik finns även ränteskillnaden mellan företagens upplåningskostnader och placeringar i statsskuldväxlar med. Statistiken visar att mellan 1993 och tredje kvartalet 1999 har skillnaden i genomsnitt varit 2,34 procent. Det kan nämnas att under denna period var skillnaden som lägst 1,66 procentenheter år 1995. Det följdes emellertid av en skillnad på hela 3,03 procentenheter redan påföljande år. Att det kan ske en sådan uppgång från ett år till ett annat innebär i sig en betydande risk för de företag som ens skulle fundera på att ge sig in i ett räntearbitrage. I själva verket är det en faktor som investerarna kommer att kräva ersättning för och därmed pressas avkastningskravet för företaget upp. Den avkastning som då kommer att krävas är väsentligt högre. Många svenska företag och banker arbetar med ett avkastningskrav på 15 procent efter skatt. Statsskuldväxlar ger betydligt lägre avkastning och så kommer det att förbli så länge som prisstabilitet eftersträvas. Hur som helst, även om man räknar på detta sätt skulle det alltså behövas en direkt subvention i utlandet för att ett räntearbitrage skall uppstå.</p>
<h2>Slutsatser</h2>
<p>Behovet av kompenserande lagstiftning finns inte för att eliminera effekter av ränteavdragsarbitrage eftersom skillnaden mellan ut- och inlåningsräntor är alldeles för stor. Det finns ingen anledning att räkna med att denna skillnad drastiskt kommer att reduceras inom överskådlig tid. För små- och medelstora företag kan den t.o.m. komma att öka eftersom det är i detta kundsegment som bankerna kan ta ut högst marginaler. Med tanke på att företagsskattesatsen dessutom kommer att sänkas ytterligare, i linje med vad som sker i omvärlden, kan jag inte se att en situation uppstår där räntearbitrage blir möjliga i framtiden heller. Det är viktigt att dessa förhållanden beaktas i det arbete som nu sker inom ramen för översynen av företagsskattesystemet.</p>
<h2>Bilaga 5</h2>
<h2>Effekter av att avskaffa beskattningen av utdelningar och kapitalvinster på portföljandelar</h2>
<p>Det faktum att bolagsskatt tas ut i flera led är ett relativt outforskat fenomen. Bakgrunden till att vinster i bolagssektorn kedjebeskattas på detta sätt är en föreställning om att alla inkomster skall beskattas lika i det enskilda företaget. Kedjebeskattningen, som innebär en skatt på finansiellt sparande i bolagssektorn, torde även spegla statsmaktens tidigare ambition att aktivt premiera realinvesteringar genom en överbeskattning av finansiella placeringar i bolagssektorn. 1990 års skattereform innebar dock en radikal omsvängning i synen på bolagsbeskattningen. Den nuvarande inställningen är att investeringar skall göras på basis av sin egen lönsamhet och inte på grund av att de är skattemässigt fördelaktiga.</p>
<h2>Portföljandelars betydelse för realinvesteringar</h2>
<p>Vid en första anblick kan finansiella placeringar tyckas vara improduktiva eftersom de inte direkt resulterar i någon reell verksamhet. Om ett företag genomför en finansiell placering, t.ex. köper en aktiepost på andrahandsmarknaden, i stället för att investera i realkapital kan det tillsynes försämra realkapitalbildningen. Detta är dock ej nödvändigtvis fallet då säljaren av aktieposten antingen gör en ny finansiell placering eller väljer att genomföra en realinvestering. Vid en för övrigt given nivå på sparandet i ekonomin kommer den finansiella placeringen slutligen frigöra medel som investeras i realkapital. Finansiella placeringar fungerar därmed som en länk mellan placerare som temporärt eller under en längre tid saknar lönsamma realinvesteringsprojekt och investerare med lönsamma projekt.</p>
<h2>Samhällsekonomiska effekter av kedjebeskattning</h2>
<p>Den samhällsekonomiska effekten av att bolagsvinster beskattas i varje led är oklar. Om man utgår från en enkel modell utan osäkerhet och anpassningskostnader etc., resulterar kedjebeskattningen i att företag inte borde genomföra portföljplaceringar. För att visa detta utgår jag från ett stiliserat exempel där bruttoavkastningen på en krona investerad i ett företag är r . Företagen kan således genomföra investeringsprojekt som generar en avkastning om r  %, vilket innebär att deras investeringsefterfrågekurva är horisontell. Avkastningen beskattas med . Jag bortser från beskattningen på individnivå i och med att den är densamma oavsett hur investeringen kanaliseras i bolagssektorn. Nettobehållningen på en direktinvestering blir därmed r (1- ). Ett alternativ till att direktinvestera är att köpa aktier i ett annat företag som genomför direktinvesteringen. Nettoavkastningen i detta bolag är också r (1- ). Genom att denna avkastning även bolagsbeskattas i nästa led blir den slutliga nettoavkastningen r (1- ) . I och med att avkastningen från portföljinvesteringar kedjebeskattas är det lönsammare att direktinvestera än att investera via ett existerande företag. Avkastningen på en portföljinvestering måste vara minst r /(1- ) före skatt för att den skall vara ekvivalent med en direktinvestering som avkastar r . Om detta skulle vara fallet skulle dock direkta portföljinvesteringar driva upp marknadsvärdet på dessa aktier så att den förväntade avkastningen reducerades till r  och nettoavkastningen på portföjandelarna skulle därmed endast uppgå till r (1- ) , vilket inte uppfyller marknadens avkastningskrav.</p>
<p>Antag att företagens investeringsefterfrågekurva inte är horisontell utan, på grund av anpassningskostnader har negativ lutning. Detta innebär att företagen inte har ett oändligt antal investeringsprojekt som uppfyller marknadens avkastningskrav. I figuren nedan visas investeringsefterfrågan (I D ) för ett enskilt företag. Endast I* investeringar genererar minst r  i avkastning. Antag vidare att ett företag som har uttömt alla realinvesteringsprojekt som uppfyller avkastningskravet r  har överskott på kapital. Detta företag väljer att antingen genomföra realinvesteringar som genererar en bruttoavkastning mindre än r  eller att investera i portföljandelar.</p>
<p>R r r (1- )</p>
<p>I D</p>
<p>Om företaget väljer att göra en portföljinvestering innebär det att bruttoavkastningen blir r (1- ) vilket i sig inte medför några samhällsekonomiska förluster. Resultatet av ytterligare investeringar är att det investerande företaget får lägre nettoavkastning.</p>
<p>Om företaget fortsätter att genomföra realinvesteringar med bruttoavkastning lägre än r  på grund av att nettoavkastningen är högre än vid portföljinvesteringar innebär det att samhällsekonomiskt olönsamma projekt initieras. Investeringar i regionen I* till I** i figur 1 illustrerar investeringar som är företagsekonomiskt lönsamma men inte samhällsekonomiskt lönsamma.</p>
<p>För att bedöma de samhällsekonomiska effekterna av kedjebeskattningen måste man analysera varför ett företag skulle välja att genomföra en portföljinvestering trots att nettoavkastningen är lägre än vid en direktinvestering. En förklaring kan vara att portföljinvesteringar är en del i företagens kassaförvaltning. Då det temporärt saknas lönsamma investeringsprojekt kan portföljandelar ge högre avkastning än banksparande. Om så är fallet skulle man kunna argumentera för att portföljinvesteringar skiljer sig från realinvesteringar i den bemärkelsen att de är flexiblare. Portföljinvesteringar är reversibla vilket realinvesteringar inte alltid är. Då en realinvestering genomförs förfaller optionen att göra investeringen vid en senare tidpunkt. Även om man med denna typ av argumentation kan hävda att realinvesteringar och portföljinvesteringar inte är ekvivalenta kvarstår det faktum att en portföljinvestering är en intermediär till en realinvestering. Och om det till följd av kedjebeskattningen görs realinvesteringar som inte uppfyller avkastningskravet, medför detta att samhällsekonomiskt olönsamma investeringar genomförs.</p>
<h2>Skillnad mellan portfölj- och näringsbetingade andelar</h2>
<p>Ett företags aktieinnehav i ett annat företag definieras i dagsläget som näringsbetingat om det sammanlagda röstetalet för ägarföretagets andelar uppgår till 25 % eller mer av röstetalet för samtliga andelar. Alternativt skall aktieinnehavet vara reellt näringsbetingat. Företags aktieinnehav i ett annat företag som understiger 25 % av röstetalet och som inte är reellt betingat definieras som ett portföljinnehav. I och med att ett näringsbetingat innehav ofta är mer omfattande än ett portföljinnehav är det i allmänhet mindre flexibelt och kräver ett större engagemang.</p>
<p>Generellt kan en näringsandel karakteriseras som ett mellanting mellan en real- och en portföljinvestering. En realinvestering kan ses som näst intill irreversibel på grund av att investeringen är kostsamt att dra sig ur. Värdet av att kunna dra sig ur ett investeringsprojekt kan beskrivas i optionstermer. Då en investering i näringsandelar är flexiblare än en realinvestering kan den beskrivas som en realinvestering plus en option att dra sig ur projektet. På samma sätt kan man beskriva en portföljinvestering även om den större flexibiliteten gör att värdet av optionen att dra sig ur är högre.</p>
<p>Ett avskaffande av kedjebeskattningen av inkomster från företagens portföljandelar skulle förbättra investeringsklimatet för finansiella placeringar. Frågor som aktualiserats är vilken effekt detta skulle få på soliditeten i det svenska näringslivet, och om det skulle kunna ge upphov till otillbörliga skatteförmåner. I analysen av denna fråga utgår jag från att sparandet är givet och att portföljinvesteringar i slutändan genererar realinvesteringar.</p>
<p>Vid ett avskaffande av kedjebeskattningen kan företag lånefinansiera portföljinvesteringar och erhålla ränteavdrag mot intäkter från den ordinarie näringsverksamheten samtidigt som avkastningen är skattefri. Det företag som lånefinansierar portföljinvesteringen minskar sin skatt med r  . Det företag som genomför realinvesteringen kommer att öka sin beskattningsbara inkomst med r  jämfört med om företaget självt hade lånefinansierat investeringen. Detta medför att den minskade skatten SPECIALTECKEN i det företag som innehar portföljandelarna uppvägs av en lika stor skatteökning i det bolag som genomför realinvesteringen. Sammanfattningsvis ger detta arrangemang inte något annat resultat än om det realinvesterande företaget hade tagit upp lånet.</p>
<p>Räntan som betalas till den bank som finansierar portföljandelarna utgör skattepliktig inkomst för denna bank. Om lånet tas upp i en utländsk bank tillfaller skatteintäkterna den stat där banken hör hemma. En farhåga som framförts är att skatteintäkterna skulle kunna urholkas genom att företag kan ta upp lån utomlands och erhålla ränteavdrag samtidigt som intäkterna från portföljandelarna är skattefria. Skillnaden gentemot dagens system är att ett annat företag kan fungera som länk utan att ett extra beskattningsled uppstår.</p>
<p>I framställningen ovan har det förutsatts att investeringar ger en given avkastning om r . I praktiken råder det en betydande osäkerhet om vilken avkastning en investering kommer att generera. I de fall då förväntningar om framtida vinster avspeglas i aktiernas marknadsvärde kan kapitalvinster realiseras utan att direkt vara bolagsbeskattade. Mot detta argument kan hänföras att den framtida bolagsskatten är diskonterad i aktiens marknadsvärde. En akties marknadsvärde kan teoretiskt beräknas som nuvärdet av alla framtida utdelningar. I och med att endast beskattade vinstmedel får delas ut till aktieägarna kommer den framtida bolagsskatten att avspeglas i marknadsvärdet.</p>
<p>Eventuella effektivitetsvinster och statsfinansiella kostnader som ett borttagande av kedjebeskattningen skulle kunna medföra är av naturliga skäl svåra att kvantifiera. Enligt den totalräknade taxeringsstatistiken uppgick år 1998 utdelningarna på företagens portföljandelar till 12,3 miljarder kronor. Datamaterialet är bristfälligt så till vida att utdelningar registrerade som portföljandelsutdelningar (under posten övriga) skattemässigt kan definieras som näringsbetingade och därför inte beskattas. Beloppet indikerar dock att skattebortfallet av att avskaffa kedjebeskattningen skulle bli betydande. En positiv effekt av att avskaffa kedjebeskattningen är att symmetrin i skattesystemet ökar, vilket kan leda till en bättre resursallokering. Lån kan förläggas i företag där ränteavdragen kan göras direkt och dessa företag kan via nyemissioner finansiera realinvesteringar i företag med en lönsamhet som inte tillåter att ränteavdragen utnyttjas direkt.</p>
<h2>Bilaga 6</h2>
<h2>Schablonbeskattning av portföljandelar</h2>
<p>I denna bilaga visar jag visar hur en schablonintäktsbeskattning skulle kunna utformas för att eliminera den så kallade sparbösseeffekt som uppkommer om kapitalvinster på företags portföljandelar görs skattefria. Jag behandlar inte nivån på idag existerande schablonintäkter och tillhörande skattesatser utan dessa tas som givna.</p>
<p>För närvarande kedjebeskattas avkastningen från portföljandelar, vilket är ett avsteg från principen om dubbelbeskattning av inkomster från bolagssektorn. En analys av ett system som upprätthåller dubbelbeskattningen men eliminerar vidare kedjebeskattning är därför önskvärd.</p>
<p>I och med att utredningen om vissa företagsskattefrågor föreslår att kapitalvinstbeskattningen av näringsandelar avskaffas har frågan om karaktärsbyten aktualiserats. Ett sätt att komma ifrån problemet med fiktiva anskaffningsvärden i samband med karaktärsbyten är att även avskaffa skatten på kapitalvinster på företags portföljandelar.</p>
<p>En avskaffad skatt på kapitalvinster i bolagssektorn skapar möjlighet för individer att kanalisera sitt privata sparande till aktiebolag och därigenom få möjlighet att balansera om aktieinnehav utan att det kapitalvinstbeskattas. Ett kanaliserade av sparandet till aktiebolag medför förvisso vissa administrativa kostnader, vilket knappast gör att det är ett attraktivt alternativ för småsparare. För individer med större sparande kan det dock vara attraktivt.</p>
<p>För att neutralisera denna sparbösseeffekt kan en schablonskatt införas. En parallell kan här dras till den skatt som tas ut på schablonintäkten i investmentbolag. Om investmentbolagsmodellen skulle tillämpas på rörelsedrivande bolag skulle erhållen utdelning vara skattepliktig. Den skattepliktiga inkomsten skulle dock reduceras med lämnad utdelning. Schablonintäkten kan således reduceras genom att kapitalvinster delas ut. Detta medför att beskattningen vid vidare utdelning flyttas till ägaren av aktien och neutralitet i förhållande till direktägande av aktier erhålls. Rörelsedrivande bolag som innehar portföljandelar skiljer sig dock från investmentbolag. Portföljinvesteringar via ett rörelsedrivande bolag ger en lägre riskspridning än vad som kan erhållas vid direktinvestering av aktieägaren. Anledningen till detta är att det kapital som investeras i portföljandelar står som säkerhet för rörelsen övriga åtaganden. Detta innebär att det kapital som investerats i portföljandelar kan komma att täcka förluster i rörelsen. Om i stället kapitalet delas ut och investeras direkt av aktieägaren minskar risken genom aktieägarens begränsade ansvar. Aktieplaceringarna smittas då inte av den risk som rörelsen i bolaget medför. Denna smittoeffekt åskådliggörs enklast med ett stiliserat exempel.</p>
<p>Antag att ett rörelsedrivande företag A gör en portföljinvestering med ackumulerade vinstmedel i företag B. Det samlade värdet ( V  I   ), inklusive värdet av portföljandelarna, i företag B är efter ett års verksamhet: investeringen. Ovanstående uttryck visar att om verksamheten i A genererar en förlust som är större än värdet av kapitalet i A ( K t  ) kommer denna förlust att täckas av de tillgångar som investerats i företag B, ( t  +  K t  ) .</p>
<p>Om i stället de ackumulerade vinstmedlen delas ut och investeras direkt av aktieägaren är värdet av aktieportföljen ( V  D   ), innehållande aktier både i företag A och B efter ett års verksamhet:</p>
<p>Om verksamheten i A genererar en förlust som är större än värdet av dess kapital ( K t  ) kommer det att gå i konkurs. I och med att aktieägarna har begränsat ansvar för åtagandena i företag A kommer ej tillgångarna i B att tas i anspråk. Detta reducerar risken jämfört med om aktieägaren investerat i företag B via ett rörelsedrivande bolag.</p>
<p>Bortsett från denna ökade risk bör dock det existerande regelverket för investmentbolag kunna appliceras direkt på vanliga rörelsedrivande bolag (icke fåmansbolag). Ett alternativ är att göra utdelningar skattefria samtidigt som en högre schablonintäkt påförs.</p>
<p>Schablonbeskattning av fåmansbolags portföljandelar kräver en alternativ nivå för att skatteplaneringsmöjligheterna skall begränsas. En aktiv ägare kan avstå från lön och placera det sparade beloppet i portföljandelar. Om inte annat framgår förutsätts att fåmansbolags portföljplaceringar görs med kapital som i ett vanligt bolag hade betalats ut som lön, och att kapitalet plus avkastning slutligen betalas ut som överutdelning.</p>
<p>Då en fåmansföretagare sparar lön i bolaget går staten miste om socialavgifter och inkomstskatt. Inkomstskatt tas emellertid ut när den sparade lönen tas ut som överutdelning. (Utdelning utöver det belopp som definieras i 3:12-reglerna betecknas som överutdelning.) Det sparade beloppet ökar dock företagets vinst vilket medför högre bolagsskatt. Resultatet blir att socialavgifter motsvarande 24,7 % av lönen (socialavgifterna som andel av lön inklusive avgifter) ersätts med bolagsskatt, vilken uppgår till 28 % av samma belopp. Schablonintäkten skall därför kalibreras med hänsyn till denna skillnad samt till den kapitalinkomstskatt som tas ut vid direktägande av aktier.</p>
<p>Ett annat problem är hur utdelningar från portföljandelar i fåmansbolag skall hanteras. Om utdelningarna skulle göras avdragsgilla skulle fåmansbolag kunna minska utdelningen från den ”ordinarie” verksamheten och ersätta denna med vidareutdelade utdelningar från portföljandelar. Utdelningar från portföljandelar skulle därigenom indirekt kunna återinvesteras utan avskattning, vilket skulle medföra en icke önskvärd sparbösseeffekt. För att undvika detta kan man låta schablonbeskattningen ersätta kapitalvinstskatten och låta utdelningar beskattas med normal bolagskatt. Ett alternativ är att låta schablonbeskattningen ersätta skatten både på utdelningar och kapitalvinster. Om utdelningar och kapitalvinster behandlas skattemässigt lika elimineras incitamenten att omvandla utdelningar till kapitalvinster.</p>
<h2>Kalibrering av schablonintäkten i fåmansbolag</h2>
<p>För att bestämma nivån på schablonintäkten analyseras hur nettoförmögenheten i fåmansbolag påverkas av skatterna. p förväntad totalavkastning på portföljandelar ( p=r+d )</p>
<h2>Direktinvestering i portföljandelar</h2>
<p>I det följande beaktar vi en situation där det i företaget finns en krona före skatt som antingen tas ut som lön eller sparas i bolaget. Om företagsägaren tar ut kapitalet som lön blir nettobehållningen (1 s  )(1 l  ) kronor. Antag att tillväxttakten är r  på portföljandelar. Utdelningar från portföljandelar bolagsbeskattas. Nettoförmögenheten, enligt gällande regler, på direktinvesteringar i aktier efter t  år är därmed</p>
<p>Om kedjebeskattningen av kapitalvinster avskaffas och ersätts med en schablonintäkt samt att beloppet sparas i företaget och investeras i portföljandelar blir nettoförmögenheten</p>
<p>Om schablonintäkten endast skall ersätta kapitalvinstbeskattningen skall schablonintäkten (s) kalibreras så att uttryck (4) är lika med uttryck (3). Nettoavkastningen blir därmed densamma som om nettolönen hade direktinvesterats. Vilken schablonintäkt som krävs beror på portföljandelarnas innehavstid och värdetillväxten. Nedan redovisas den schablonintäkt som likställer placeringar via ett fåmansbolag med direktägande. De genomsnittliga innehavstiderna antas vara 5, 7 och 10 år och totalavkastningen dvs. värdestegring plus utdelning, 4-16 %. Utdelningarna antas uppgå till 2 % av portföljvärdet vid årets ingång.</p>
<p>Totalavkastning, %</p>
<p>Av ovanstående figur framgår att innehavstiden så väl som den genomsnittliga avkastningen har betydelse för vilken nivå schablonintäkten skall sättas till. Vid en låg avkastning och kort innehavstid är direktinvesteringar fördelaktigare än investeringar kanaliserade via ett bolag även utan schablonbeskattning. Detta beror på att bolagsskattesatsen är högre än socialavgiftssatsen och avspelas i de negativa schablonintäkter som vid låg avkastning likställer investeringsalternativen. I figur 1 framgår även att schablonintäkternas inbördes förhållande, vid olika innehavstider, förändras med avkastningen. En förklaring till detta är att betydelsen av kapitalvinstbeskattningen och skillnaden mellan bolagsskattesatsen och socialavgiftssatsen minskar med innehavstiden. Om en direktinvestering har en genomsnittlig innehavstid på 7 år och totalavkastningen är 9 % per år varav 2 % delas ut, skall schablonintäkten sättas till 4,1 % för att neutralitet skall erhållas.</p>
<h2>Schablonintäktsbeskattning som ersätter utdelning och kapitalvinstbeskattning</h2>
<p>Ett alternativ till att enbart låta schablonintäkten balansera den borttagna kapitalvinstskatten är att låta den ersätta både skatten på utdelningar och kapitalvinster. Detta har fördelen att incitamenten att omvandla utdelningar till kapitalvinster elimineras. Bruttoförmögenheten i en direktinvesterad portfölj växer enligt uttrycket (1 s  )(1 l  )(1 +  p  k  d  ) . Därvid förutsätts att hela det utdelade beloppet efter skatt återinvesteras.</p>
<p>Då det utdelade beloppet efter skatt återinvesteras kommer aktieportföljens anskaffningsvärde att påverkas av när i tiden utdelningarna sker. Om en krona investeras och d  % av portfölj-</p>
<p>Om kedjebeskattningen elimineras dvs. om utdelningar såväl som kapitalvinster på portföljandelar ersätts med en schablonintäktsskatt uppgår nettoförmögenheten till</p>
<p>Om schablonintäkten skall ersätta både skatten på utdelningar och kapitalvinster skall schablonintäkten i uttryck (7) kalibreras så att nettoförmögenheten blir densamma som i uttryck (6). Nedan redovisas den schablonintäkt som likställer investeringar via ett fåmansbolag med direktinvesteringar.</p>
<p>Totalavkastning, %</p>
<p>Vid en genomsnittlig innehavstid på 7 år och en totalavkastning på 9 %, varav 2 % är utdelning, skall schablonintäkten ökas till 6,0 % för att balansera borttagandet av både kapitalvinst- och utdelningsskatten.</p>
<p>Ett alternativ till att ta ut kapitalet som överutdelning är att sälja företaget. Kapitalvinsten, till den del den överstiger det sparade kapitalutrymmet som definieras i de s.k. 3:12-reglerna, beskattas normalt till hälften som inkomst av tjänst och till resterande del som kapitalinkomst. Vid uttaget möter individen då en effektiv skattesats om e  =  ½( l  +  k  ) , att jämföra med l  då lönen tas ut direkt och investeras i aktier. Då den effektiva personliga skattesatsen sjunker måste schablonintäkten justeras upp för att neutralitet gentemot direktägande skall erhållas.</p>
<h2>3:12- och lättnadsreglerna</h2>
<p>Då kapitalet inte är sparad lön utan ett kapitaltillskott påverkas den avkastning aktiva ägare och deras närstående får ta ut som inkomst av kapital. Vidare påverkas den avkastning som via lättnadsreglerna kan erhållas enkelbeskattat. Vid en lindring av kedjebeskattningen ökar incitamenten till att investera kapitaltillskott i portföljandelar. Detta kan illustreras genom att studera hur bruttoförmögenheten, (1 +  r ) , från en kronas kapitaltillskott påverkas av skatter och avgifter. Socialavgifter tas ut på den del av avkastningen som överstiger statslåneräntan plus den i 3:12-reglerna definierade</p>
<p>För att undersöka vad som skulle krävas för att erhålla neutralitet i förhållande till icke fåmansbolag görs det förenklande antagandet att den förväntade avkastningen på placeringsandelarna</p>
<p>Om kedjebeskattningen av kapitalvinster på portföljandelar görs skattefria i bolagen erhålls följande uttryck: (8)</p>
<p>Genom att kapitaltillskottet görs med medel som är inkomstbeskattade är det reducerat med faktorn (1 s  )(1 l  ) . Nettoförmögenheten efter samtliga skatter är därmed (9)</p>
<p>Ovanstående uttryck skiljer sig från uttryck (3) genom att i   kronor erhålls utan kapitalinkomstskatt på grund av lättnadsreglerna. För att neutralitet mellan direktinvesteringar i aktier och placeringar via ett onoterat bolag skall erhållas bör den del av placeringsandelen som är lättnadsunderlagsberättigad sättas till noll, dvs.  =0. Denna åtgärd gör att delar av vinster från bolagssektorn inte kommer att enkelbeskattas. Nettoavkastningen den nettoförmögenhet som erhålls om kapitalet direktinvesteras i en portföljaktie. Om portföljandelar inte är lättnadsunderlagsgrundande och den förväntade avkastningen är lika med 3:12räntan erhålls samma nettoavkastning som vid direktinvestering i portföljaktier. Om avkastningen på portföljandelar är högre än 3:12-räntan kommer dock en del av kapitalinkomsten att beskattas som inkomst av tjänst.</p>
<h2>Sammanfattning</h2>
<p>Ett antal faktorer måste beaktas om kedjebeskattningen skall ersättas med en skatt på en schablonintäkt i fåmansbolag.</p>
<p>Schablonintäkten skall kalibreras så att den tar hand om sparbösseeffekten i de fall ägaren avstår från lön och investerar i portföljandelar via företaget. Den skall vidare ta hand om den sparbösseeffekt som uppstår då utdelningen från den ”ordinarie” verksamheten ersätter vidareutdelade utdelningar från portföljandelar. Regelverket skall också kunna hantera nyemissioner som temporärt eller under längre tid placeras i portföljandelar. Slutligen är det önskvärt att undvika att delar av vinster från bolagssektorn enkelbeskattas. Under rimliga antaganden skulle ett system som undantar portföljandelar från lättnadsunderlaget lösa dessa problem. För att slutligen bestämma schablonintäktens nivå måste man ta ställning till om man skall beakta att kapitalvinster från fåmansbolag beskattas till 50 % som inkomst av kapital och till 50 % som inkomst av tjänst. Å ena sidan gör detta att skattebelastningen blir avsevärt lägre än om avkastningen tas ut som överutdelning. Å andra sidan är denna klyvning en accepterad del av 3:12-reglerna. För att motivera att schablonintäkten skall kalibreras med korrigering för att kapitalvinsten beskattas till 50 % som inkomst av kapital och till 50 % som inkomst av tjänst, måste man göra gällande att avkastning från näringsandelar skall beskattas lägre än avkastning från portföljandelar.</p>
<p>En annan aspekt som inte beaktats i denna bilaga är att man vid direktägande har möjlighet att realisera förluster så fort de uppstår och kvitta dessa mot kapitalvinster som härstammar från aktier med lång innehavstid. Detta gör att den effektiva skattesatsen för kapitalvinster blir lägre än den formella. Avkastningsskatten på kapitalförsäkringar har av denna anledning skalats ner med 9/10 till 27 %. Av symmetriskäl bör man även skala ner schablonintäkten så de motsvarar 9/10 av den angivna intäkten.</p>
<h2>Bilaga 7</h2>
<h2>Skatteeffekter av förpackningar</h2>
<p>Avskaffandet av kapitalvinstbeskattningen av näringsbetingade andelar kan leda till att tillgångar som produceras i ett bolag i stället för att säljas på normalt sätt förpackas i ett bolag varefter bolaget säljs i sin helhet. Detta medför att vinsten i det säljande företaget inte beskattas. Det köpande bolaget förlorar dock de värdeminskningsavdrag som det skulle ha varit berättigat till vid ett normalt köp. De värdeminskningsavdrag per investeringskrona som det köpande företaget går miste om enligt en optimal avskrivningsplan ges av tabell 1.</p>
<p>Vid en ränta på 5 % uppgår nuvärdet av avskrivningarna till 92 % av det investerade beloppet. Detta innebär att förpackningsförfarandet skapar en skattekredit vilken vid en bolagsskattesats om 28 % motsvarar 2,3 % av tillgångens marknadsvärde.</p>
<p>I och med att det köpande företaget förlorar värdeminskningsavdragen är det inte villigt att betala mer än det ursprungliga försäljningspriset minus nuvärdet av dessa avdrag. Om det köpande bolaget betalar detta belopp är det indifferent mellan att köpa tillgången förpackad i ett bolag och att köpa tillgången på normalt sätt. Det säljande företaget har att jämföra effekten av en normal försäljning då vinsten beskattas och att sälja tillgången förpackad i ett bolag. I förpackningsalternativet kan det säljande bolaget göra avdrag för de kostnader som är förknippade med tillverkning av tillgången utan att behöva betala skatt på vinsten. Försäljningspriset reduceras dock med nuvärdet av de avskrivningar det köpande företaget går miste om. Detta redovisas schematiskt i tabell 2. Det ursprungliga försäljningspriset antas vara en krona och kostnaden för att producera tillgången 40 % av detta belopp.</p>
<p>Summering av effekterna i det säljande bolaget för respektive typ av transaktion visar att direkta skatteeffekten vid en normalförsäljning uppgår till -0,17 kronor -(1,0-0,4)*(28 %). En förpackningsaffär gör att det säljande företaget kan minska sin skatt med 0,11 kronor (0,4*28 %) genom att dra av kostnaderna mot andra intäkter. Till detta skall dock läggas den indirekta skatteeffekten på -0,26 kronor (92 %*28 %) som uppstår då försäljningspriset reduceras. Skillnaden motsvarar 2,3 % av försäljningspriset. I generella termer uppgår skillnaden till (1- ), där är bolagsskattesatsen och är nuvärdet av en kronas avskrivningar.</p>
<p>En positiv effekt av att tillåta förpackningsförfaranden är att symmetrin i skattesystemet ökar. Detta kan leda till en bättre resursallokering om ett köpande företag har för låg lönsamhet för att det skall vara möjligt att fullt utnyttja avskrivningsreglerna. Skatteavdraget kan då i stället förläggas i det säljande bolaget.</p>
<h2>Bilaga 8</h2>
<h2>Statsfinansiella effekter och finansiering</h2>
<p>De statsfinansiella effekterna av de åtgärder som utredningarna föreslår orsakas av att definitionen av näringsbetingade andelar ändras samt att kapitalvinstbeskattningen av dessa andelar avskaffas. Ägarkravet för att ett aktieinnehav skall definieras som näringsbetingat minskas från 25 till 10 % av röstetalet för samtliga andelar. Vidare definieras samtliga onoterade aktieinnehav som näringsbetingade. Innehav som betingas av rörelsen kommer även i fortsättningen att vara näringsbetingade. Den ändrade definitionen medför att en större utdelningsvolym blir skattefri. Även förslagen avseende ändrade cfc-regler och införandet av konventionell beskattning av utländska skadeförsäkringsbolag kan ha statsfinansiella effekter.</p>
<h2>Kapitalvinstbeskattning av näringsbetingade andelar</h2>
<p>Bedömningen av de statsfinansiella effekterna av att avskaffa kapitalvinstbeskattningen på näringsbetingade andelar baseras på den information som finns i den totalräknade taxeringstatistiken för åren 1992 till 1998. En korrekt bedömning av den statsfinansiella kostnaden skulle kräva att statliga bolag rensas bort i och med att deras minskade skatt indirekt tillfaller staten. Detta har dock inte kunnat göras då erforderlig information saknas. Ytterligare en svaghet i materialet är att det inte går att separera kapitalvinster på portföljandelar från kapitalvinster på näringsbetingade andelar. De rapporterade kapitalvinsterna överskattar därför kapitalvinsterna på näringsbetingade andelar. Om kapitalvinsterna på näringsbetingade andelar är proportionella mot innehavet kan ett mått på dessa vinster erhållas genom att multiplicera de totala kapitalvinsterna med andelen näringsbetingade andelar. Uppgifter om andelen näringsbetingade aktier saknas. Därför används andelen koncernaktier som ett närmevärde. Informationen hämtas från databasen Corporate Statitisics (CoSta), Uppsala universitet och sträcker sig fram till och med år 1996. Detta tenderar dock att underskatta andelen näringsbetingade aktier. Om detta är ett rimligt tillvägagångssätt kan dock diskuteras. I tabell 1 redovisas därför ett alternativ då samtliga kapitalvinster kommer från näringsbetingade andelar och ett alternativ då kapitalvinsterna justerats enligt ovan. Information om förluster på enbart näringsbetingade andelar finns dock att tillgå.</p>
<p>I tabellen kan utläsas att kapitalvinster och kapitalförluster varierar mycket över tiden. De genomsnittliga kapitalvinsterna på kapital och näringsandelar överstiger kapitalförlusterna på näringsandelar med 3,01 miljarder kronor under perioden 1992 till 1998. Variationer i den effektiva bolagsskattesatsen innebär att skatteintäkterna uppgår till i genomsnitt 0,89 miljarder kronor. Då hänsyn tas till att en del av kapitalvinsterna kan hänföras till portföljandelar sjunker denna siffra till -0,44 miljarder kronor, dvs. kapitalförlusterna överstiger kapitalvinsterna. Skatteintäkterna från denna nettoförlust uppgår i genomsnitt till 0,01 miljarder kronor.</p>
<p>De exceptionellt höga kapitalvinsterna 1994 kan förklaras med att endast 50 % av den kapitaliserade vinsten var skattepliktig detta år. Detta ledde rimligtvis till extremt stora realiseringar av portföljandelar. Om 1994 års kapitalvinster och kapitalförluster betraktas som extremvärden och därför inte tas med i beräkningarna, se tabell 2, reduceras de genomsnittliga nettokapitalvinsterna till 0,25 miljarder kronor. Skatteintäkterna från dessa nettokapitalvinster uppgår till i genomsnitt 0,21 miljarder kronor. Vid en justering för andelen portföljandelar blir nettokapitalvinsterna i genomsnitt -2,68 miljarder kronor. Av tabell 1 framgår även att kapitalförlusterna relativt stora 1994. Detta talar mot att 1994 var ett exceptionellt år och av denna anledning inte borde tas med i beräkningen. Om kapitalvinster och kapitalförluster tas upp till 50 %, ges rimligtvis en mer realistisk bild av vad nettokapitalvinstnivån skulle ha varit om vinster och förluster tagits upp till 100 %. I tabell 2 redovisas även detta scenario.</p>
<p>Vid denna beräkning uppgår nettokapitalvinsterna justerade för ägarandel till -1,37 miljarder kronor, vilket innebär att skatten på intäkter från den övriga verksamheten kunnat minskas med i genomsnitt 0,22 miljarder kronor. Om detta resultat är representativt för nettokapitalvinsterna över tiden medför gällande regler för kapitalvinstbeskattning av näringbetingade andelar en statsfinansiell kostnad.</p>
<p>Vid tidigare bedömningar av de långsiktiga skatteintäkterna från kapitalvinster på näringsbetingade andelar har man utgått från att det totala värdet av andelarna växer med en schablonmässig tillväxttakt. Baserat på detta antagande och med ett ytterligare antagande om genomsnittlig innehavstid kan man beräkna en årlig långsiktig kapitalvinstskattebas. Detta tillvägagångssätt kan dock ge en missvisande bild av de skattintäkterna. Då utdelningar från de näringsbetingade andelarna är skattefria kan ackumulerade vinstmedel delas ut inför en försäljning. Detta reducerar värdet på bolaget och sänker därmed skatteintäkterna. Om det finns ytterligare metoder att inför en extern försäljning flytta värden till andra bolag inom en koncern kan näringsbetingade andelar säljas med förlust. Denna förlust kan då kvittas mot det säljande bolagets övriga intäkter. På grund av detta slag av delvis skattebetingat beteende kan gällande regler medföra en statsfinansiell förlust. Den senaste taxeringsstatistiken indikerar att denna typ av skattebetingat beteende faktiskt förekommer.</p>
<p>Baserat på de redovisade beräkningarna torde ett borttagande av kapitalvinstskatten på näringsbetingade andelar medföra statsfinansiell inkomstförstärkning på 0,22 miljarder kronor. Det ökade skatteuttaget medför dock att skattebasen i hushållsledet minskar. Den finansiella effekten av detta beror på ägarstrukturen i svenska näringslivet. I och med att en betydande andel av det svenska näringslivet ägs av utländska skattskyldiga och skattebefriade institutioner torde inte denna effekt vara särskilt stor. Sammanfattningsvis bedöms avskaffandet av kapitalvinstbeskattningen av näringsbetingade andelar medföra en varaktig statsfinansiell inkomstförstärkning på 0,2 miljarder kronor. Variationen mellan olika år kan dock vara betydande.</p>
<h2>Utdelningar</h2>
<p>Den ändrade definitionen av näringsbetingade andelar medför att samtliga innehav av onoterade aktier definieras som näringsbetingade. Utdelningsinkomster från onoterade bolag blir därmed skattefria oavsett röstetal. Innehav i noterade bolag med röstetal mellan 10 och 25 % övergår också till att definieras som näringsbetingade. Data om utdelningar från noterade aktier till företag med innehav på mellan 10 och 25 % finns inte att tillgå. Dessa innehav kan dock i stor utsträckning antas vara betingade av rörelsen, vilket medför att utdelningarna även i dagsläget är skattefria. Det samma kan antas gälla för de börsnoterade företagens innehav av onoterade aktier.</p>
<p>Beräkningen av de statsfinansiella effekterna begränsar sig därför till att omfatta utdelningar från onoterade bolag som inte definieras som koncern-, dotter-, eller intresseföretag till andra onoterade bolag. För att bedöma de statsfinansiella effekterna skall beräkningarna begränsas till företag som i dagsläget betalar skatt på mottagen utdelning. Statligt ägda bolag har inte tagits med i beräkningarna då deras minskade skattebetalningar indirekt kommer staten tillgodo. Vidare har producent- och konsumentkooperativta ägda bolag har rensats bort på grund av att de medges avdrag för lämnad utdelning. Värdepappersfonder, investmentbolag och förvaltningsbolag har heller inte tagits med i beräkningarna då dessa också medges avdrag för lämnad utdelning, alternativt att erhållen utdelning är skattefri i den mån den vidareutdelas. Därtill har banker och försäkringsbolag vars aktieinnehav definieras som lager rensats bort eftersom de även fortsättningsvis kommer att beskattas för utdelningar.</p>
<p>Information ur databasen FRIDA för inkomståren 1995 till 1998 har använts för beräkningarna. Datamaterialet är bristfälligt så till vida att utdelningar registrerade som portföljandelsutdelningar (under posten övriga) skattemässigt kan definieras som näringsbetingade. Då summan av mottagen utdelning tenderar att överensstämma med den skattemässiga justering som görs i deklarationen, har portföljandelsutdelningarna reducerats med denna justering. Reduceringen har dock begränsats till att maximalt uppgå till utdelningar frånportföljandelar.</p>
<p>Av tabell 3 kan utläsas att justerade skattepliktiga utdelningarna varierar mellan 1,46 och 1,96 miljarder kronor. Skatteintäkterna på dessa beräknas som utdelningsvolymen multiplicerat med e (1p ), där e  symboliserar den effektiva bolagsskattesatsen och p  kapitalinkomstskattesatsen. Därvid har beaktats att den minskade skatten i bolagssektorn kommer att ge upphov till högre skatteintäkter hos hushållen. I och med att onoterade aktier endast till ringa torde ägas av skattebefriade institutioner och utländska ägare reduceras det varaktiga skattebortfallet med faktorn (1p ).</p>
<p>Ett alternativt mått presenteras också i tabell 3. Detta skattebortfallsmått beräknas som max( SPECIALTECKEN-u(1-pi),0) , där SPECIALTECKEN  symboliserar det enskilda företagets skattepliktiga inkomst inklusive skattepliktiga utdelningsinkomster ( u ), p i  är företagets procentuella avsättning till periodiseringsfond och är den formella bolagsskattesatsen. Detta mått återspeglar den direkta kassamässiga effekten av att utdelningarna blir skattefria. Då ett företag på grund av bristande lönsamhet inte betalar bolagsskatt, kommer skattefrihet för utdelningar medföra att företaget genererar underskott. Detta påverkar inte direkt bolagsskatten. Underskottet kan dock kvittas mot ett framtida överskott. Den initiala kassamässiga effekten torde därmed uppgå till 0,3 miljarder kronor. Den varaktiga statsfinansiella kostnaden uppskattas stiga till 0,4 miljarder kronor.</p>
<h2>Konsekvenser av ändrade cfc-regler och införande av konventionell beskattning av utländska skadeförsäkringsbolag</h2>
<p>Utländska juridiska personer beskattas i praktiken mycket sällan enligt de nuvarande cfc-reglerna. Enligt Riksskatteverket och Skattemyndigheten i Stockholm varierar intäkterna mycket mellan olika år och uppskattas ha uppgått som mest till 0,1 miljarder kronor.</p>
<p>De föreslagna ändringarna kan temporärt leda till ökade skatteinbetalningar tills dess att företagen har anpassat sig till de nya reglerna. Storleken på denna effekt är omöjlig att beräkna då uppgifter saknas om vilka företag som temporärt skulle hamna i en cfc-beskattningsregim. På lång sikt kan dock intäkterna komma att sänkas något på grund av att de föreslagna cfc-reglerna i första hand tar sikte på intäkter från passiv näringsverksamhet.</p>
<p>Syftet med schablonbeskattningen av utländska skadeförsäkringsbolag var att den skulle vara lättare att administrera än konventionell beskattning. Schablonbeskattningen kalibrerades så att skatteuttaget i utländska skadeförsäkringsföretag med fast driftställe i Sverige i genomsnitt skulle vara lika stort som i svenska skadeförsäkringsföretag. Det saknas dock erforderlig information om huruvida detta uppnåtts. Vid en korrekt kalibrerad schablonbeskattning medför en övergång till konventionellbeskattning inga varaktiga statsfinansiella effekter. För ett enskilt företag kan dock skillnaden i skatt variera över tiden beroende på vilken fas av sin verksamhet ett företag befinner sig i. Generellt är schablonbeskattning mindre konjunktur känslig än konventionell beskattning. Detta torde innebära att skatteintäkterna från utländska skadeförsäkringsbolag kommer att variera mer över tiden.</p>
<p>Sammantaget torde emellertid inte skatteintäkterna långsiktigt påverkas nämnvärt av de föreslagna cfc-reglerna och införandet av konventionellbeskattning av utländska skadeförsäkringsbolag.</p>
<h2>Sammanfattning av de statsfinansiella effekterna</h2>
<p>De finansiella effekterna av de åtgärder som utredningen föreslår orsakas främst av tre faktorer. (1) definitionen av näringsbetingade andelar ändras. Samtliga innehav av onoterade aktier definieras som näringsbetingade och röstetalskravet för att noterade aktier skall definieras som näringsbetingade sänks från 25 % till 10 % av röstetalet för samtliga andelar. Utdelningsinkomster från onoterade bolag, som tidigare varit portföljandelar, samt utdelningsinkomster från bolag med röstetal mellan 10 och 25 % i andra bolag övergår till att vara näringsbetingade och blir därmed skattefria. Den kassamässiga effekten av detta beräknas uppgå till 0,3 miljarder kronor. Den varaktiga statsfinansiella kostnaden uppskattas stiga till 0,4 miljarder kronor. (2) kapitalvinstbeskattningen av näringsbetingade andelar avskaffas. Kapitalförlusterna på näringsbetingade andelar har under den studerade perioden överstigit kapitalvinsterna. Avskaffandet av beskattningen medför därför en inkomstförstärkning för staten. Denna beräknas varaktigt uppgå till 0,2 miljarder kronor. (3) de föreslagna cfc-reglerna kan temporärt leda till ökande skatteinbetalningar tills dess att företagen anpassat sig till de nya reglerna. På längre sikt torde dock de nya cfcreglerna generera skatteintäkter i samma storleksordning som de nuvarande reglerna.</p>
<p>Sammantaget beräknas den varaktiga statsfinansiella nettokostnaden för förslagen till 0,2 miljarder kronor.</p>
<h2>Finansiering</h2>
<p>Den statsfinansiella kostnaden för de föreslagna åtgärderna beräknas netto varaktigt uppgå till 0,2 miljarder kronor. För att finansiera detta kan det göras en justering av den maximalt tillåtna avsättningen till periodiseringsfond för juridiska personer. Underlaget för avsättning till periodiseringsfond uppgick år 1998 till 184 miljarder kronor och det uppskattas år 2001 uppgå till</p>
<p>204 miljarder kronor. Vid en nedjustering av den maximalt tillåtna avsättningen till periodiseringsfond för att finansiera skattebortfallet måste hänsyn tas till att alla företag inte gör maximala avsättningar. Företag som vid gällande regler utnyttjar mindre än den nya maximala avsättningen kommer inte direkt att påverkas av förändringen. Det krävs en sänkning av den maximala avsättningen med 0,54 procentenheter för att skatteintäkterna kassamässigt skall öka med 0,2 miljarder kronor. Genom att periodiseringsfondsavsättningarna återförs efter senast sex år kommer de förändrade avsättningarna att påverka underlaget för framtida avsättningar. Detta gör att den maximala avsättningen måste sänkas med 1,45 procentenheter till 23,55 % för att skatteintäkterna varaktigt skall öka med 0,2 miljarder kronor.</p>
