<h1>Sammanfattning av uppdraget</h1>
<h2></h2>
<p>En parlamentariskt sammansatt kommitté skall se över lagen (1973:137) om ekonomiskt bistånd till svenska medborgare i utlandet m.m. Kommittén skall utreda och lämna förslag på vilket stöd – genom ekonomiskt bistånd eller på annat sätt – staten genom sina utlandsmyndigheter skall ge svenska medborgare som befinner sig i utlandet.</p>
<h2>Nuvarande bestämmelser om ekonomiskt bistånd</h2>
<p>De grundläggande normerna om allmänt ekonomiskt bistånd finns i lagen (1973:137)om tillfälligt ekonomiskt bistånd till svenska medborgare i utlandet m.m. Lagen innehåller ett bemyndigande för regeringen att utfärda närmare föreskrifter om det allmänna ekonomiska biståndet. Regeringen har delegerat till Regeringskansliet (Utrikesdepartementet) att utfärda sådana föreskrifter.</p>
<p>Den aktuella lagen, 1973 års lag, skiljer på två typer av allmänt ekonomiskt bistånd: tillfälligt ekonomiskt bistånd och varaktigt ekonomiskt bistånd. Biståndet förskotteras av statsmedel. Tillfälligt ekonomiskt bistånd kan i akuta nödsituationer beviljas en svensk medborgare som befinner sig utomlands och som är fast bosatt i Sverige. Det kan t.ex. avse matpengar, hemresebiljett eller sjukvårdskostnader. Varaktigt ekonomiskt bistånd kan betalas ut i form av periodiskt understöd till svenska medborgare som är bosatta i utlandet och som på grund av ålder, sjukdom eller annan omständighet inte kan försörja sig.</p>
<p>Enligt 1973 års lag kan dessutom ekonomiskt bistånd i brottmål (rättsligt bistånd) lämnas till en svensk medborgare som vid en tillfällig vistelse utomlands berövats friheten genom beslut av utländsk domstol eller annan myndighet. Biståndet utgår i form av förskottering av kostnader för försvarare, rättegångskostnader m.m. Till den som är bosatt utomlands lämnas bistånd endast om det finns särskilda skäl. Lagen innehåller också bestämmelser om ekonomiskt bistånd till brottsoffer.</p>
<p>Ekonomiskt bistånd kan också lämnas till flyktingar eller statslösa personer som är bosatta i Sverige.</p>
<p>Den som fått ekonomiskt bistånd är i princip återbetalningsskyldig för beloppet. Man kan helt eller delvis befrias från återbetalningsskyldigheten om det finns särskilda skäl med hänsyn till biståndstagarens ekonomiska förhållanden och omständigheterna i övrigt. I fråga om återbetalningsskyldighet av rättsligt bistånd gäller likartade regler som för återbetalning av kostnader för offentlig försvarare efter rättegång i Sverige. Frågor om återbetalningsskyldighet för ekonomiskt bistånd prövas av Utrikesdepartementet.</p>
<h2>Behovet av en översyn</h2>
<p>Lagen (1973:137) om ekonomiskt bistånd till svenska medborgare i utlandet m.m. har hittills inte moderniserats eller anpassats till nya förhållanden på ett mera genomgripande sätt.</p>
<p>Den ökade internationaliseringen och migrationen har lett till att antalet svenskar som tillfälligt eller under längre perioder befinner sig utomlands har ökat avsevärt jämfört med förhållandena vid lagens tillkomst. Ett stort antal svenskar väljer numera att under några år bosätta sig utomlands för att arbeta eller studera. Många bosätter sig också utomlands efter pensioneringen. Turistresandet ökar ständigt. Framför allt har resandet till vad som tidigare uppfattades som udda resorter ökat. Detta innebär också att kraven och förväntningarna på bistånd och andra former av service från svenska utlandsmyndigheter har ökat.</p>
<p>Socialtjänstlagen (1980:620) och rättshjälpslagen (1996:1619) har under senare år ändrats och anpassats efter nya förhållanden. Av relevans är också att reglerna för omhändertagande av psykiskt sjuka har förändrats. De regler som gäller för stöd till svenskar som råkar illa ut utomlands behöver därför ses över.</p>
<p>Regeringen överlämnade den 27 april 2000 till Lagrådet ett förslag om en ny lag om svenskt medborgarskap. Lagförslaget innebär bl.a. att det kan komma att bli aktuellt med dubbelt medborgarskap i fler fall än i dag. Den omständigheten att en person har dubbelt medborgarskap kan i vissa fall försvåra möjligheterna att ge konsulärt bistånd. Problemen i fråga om möjligheterna att ge konsulärt bistånd har sin grund i att en stat enligt folkrätten i princip inte har rätt att intervenera hos en annan stat för någon av sina medborgare som är medborgare också i den andra staten. Det finns därför anledning att ta reda på vilka konsekvenser den föreslagna nya lagen om svenskt medborgarskap kan få för möjligheten att ge ekonomiskt eller annat bistånd till svenska medborgare i utlandet.</p>
<h2>Uppdraget</h2>
<p>Kommittén skall utreda och lämna förslag på vilket stöd – genom ekonomiskt bistånd eller på annat sätt – staten genom sina utlandsmyndigheter skall ge svenska medborgare som befinner sig i utlandet. Kommittén skall lämna förslag till en ny eller omarbetad lag för sådant stöd.</p>
<p>Bakgrundsstudier</p>
<p>Som bakgrund skall kommittén göra en bred studie av hur nuvarande lagstiftning tillämpas i praxis och vilka kostnader den medför. I studien skall det ingå en beskrivning av verksamheten vid ett par av de i detta avseende mest belastade utlandsmyndigheterna. Studien skall ge svar på vilka det är som erfarenhetsmässigt söker hjälp, vilken slags hjälp som begärs och hur nuvarande regler tillämpas när det gäller fördelningen av ekonomiskt bistånd eller annat stöd på män respektive kvinnor. Studien skall också innefatta Utrikesdepartementets och utlandsmyndigheternas roll samt i vad mån samverkan sker med andra svenska myndigheter eller andra organ.</p>
<p>Studien skall innehålla en kostnadsstudie samt en beskrivning av hur frågor om återkrav hanteras och vilken ekonomisk effekt detta får.</p>
<p>Kommittén skall belysa Utrikesdepartementets och utlandsmyndigheternas roll när det gäller att informera allmänheten och medierna om ärenden som gäller bistånd till svenska medborgare i utlandet och belysa olika frågeställningar som kan uppkomma i samband med detta.</p>
<p>Kommittén skall beskriva under vilka förutsättningar svenska medborgare som är bosatta i utlandet omfattas av svensk socialförsäkring.</p>
<p>Medlemsländerna i EU har kommit överens om visst samarbete på det konsulära området. Det finns också en överenskommelse om samarbete mellan de nordiska länderna. Översynen skall därför omfatta en granskning av rättsutvecklingen när det gäller bistånd till enskilda i utlandet i övriga nordiska länder samt inom jämförbara länder inom och utanför EU, särskilt när det gäller nivån på den service som ges, kostnader för biståndet m.m.</p>
<p>De villkor som ingår i försäkringsbolagens reseskydd har förändrats sedan lagen om ekonomiskt bistånd till svenska medborgare i utlandet m.m. tillkom. Kommittén skall se över vilka möjligheter som nu finns att försäkra sig mot olika händelser som kan inträffa under en utlandsresa och undersöka vilket ansvar man rimligen kan kräva att den enskilda resenären själv tar i detta hänseende och vilken betydelse detta kan ha för det ansvar staten bör ha. Kommittén skall också undersöka vilket ansvar researrangörerna har för resenärerna. Detsamma gäller arbetsgivares ansvar för utlandsanställd personal.</p>
<p>Kommittén skall undersöka vilka eventuella konsekvenser den föreslagna nya lagen om svenskt medborgarskap kan få för möjligheten att ge ekonomiskt eller annat bistånd till svenska medborgare i utlandet.</p>
<p>Kommittén skall se över de normer som gäller för bistånd till flyktingar och statslösa som har uppehållstillstånd i Sverige. Härvid skall bestämmelserna i flyktingkonventionen och konventionerna om begränsning av statslöshet och om statslösa personers rättsliga ställning uppmärksammas.</p>
<h2>Förslag</h2>
<p>Vilka typer av stöd skall ges?</p>
<p>Kommittén skall lämna förslag till en förnyad eller omarbetad lagstiftning om vilket stöd – genom tillfälligt ekonomiskt bistånd eller på annat sätt – staten genom sina utlandsmyndigheter skall ge till svenska medborgare som befinner sig i utlandet. I förslaget skall det anges vilka typer av tillfälligt bistånd som skall kunna ges vid en utlandsmyndighet, vid vilka situationer sådan hjälp skall kunna ges och vilka nivåer som kan anses rimliga.</p>
<p>Rättsligt stöd till misstänkta eller brottsoffer</p>
<p>Kommittén skall överväga vilket rättsligt stöd som en misstänkt eller ett brottsoffer, med hänsyn till vad försäkringar och vad det besökta landet kan erbjuda, skall få från svenska staten. En jämförelse skall göras med reglerna i rättshjälpslagen (1996:1619) och brottsskadelagen (1978:413).</p>
<p>Krav på försäkringar och andra försiktighetsåtgärder</p>
<p>Kommittén skall överväga om det ökade resandet genom turism och på annat sätt kan leda till ett nytt synsätt på frågan om tillfälligt stöd. Särskilt skall då beaktas vilka krav som kan ställas på den hjälpsökande i fråga om försäkring, andra försiktighetsåtgärder m.m. beroende på hans eller hennes syfte med resan: turism, arbete, studier, besök i forna hemlandet etc.</p>
<p>Olika stöd beroende på anknytning till Sverige</p>
<p>Betydelsen av graden av anknytning till Sverige skall övervägas. Kommittén skall överväga såväl svenska medborgares grad av anknytning till Sverige – medborgare som exempelvis har emigrerat – som behovet av tillfälligt stöd som utländska medborgare med permanent uppehållstillstånd i Sverige kan ha. Betydelsen av dubbelt medborgarskap skall också beaktas och vilka andra möjligheter till hjälp den hjälpsökande kan ha i det besökta landet.</p>
<p>Psykiskt sjuka och drogberoendes behov av stöd</p>
<p>De problem som hänger samman med att allt fler psykiskt sjuka och drogberoende söker hjälp vid utlandsmyndigheterna skall beskrivas och förslag lämnas om hur man skall lösa dessa.</p>
<p>Är det varaktiga stödet befogat</p>
<p>Kommittén skall överväga om det varaktiga stöd som kan ges enligt gällande lagstiftning överhuvudtaget är befogat och rimligt i framtiden.</p>
<p>Hur återkrav och indrivning skall ske</p>
<p>Kommittén skall lämna förslag på hur återkrav av bistånd skall prövas och hur indrivning skall ske.</p>
<p>Hur frågor om stöd skall handläggas</p>
<p>Kommittén skall lämna förslag på hur Utrikesdepartementet och utlandsmyndigheterna i fortsättningen bör arbeta med frågor om tillfälligt stöd till svenska medborgare som befinner sig utomlands och vilken kompetens de personer som arbetar med frågorna bör ha.</p>
<h2>Redovisning av uppdraget</h2>
<p>Utredningsarbetet skall vara avslutat senast den 1 september 2001. (Utrikesdepartementet)</p>
<h2>Bilaga 2</h2>
<h2>Lagen (1973:137) om ekonomiskt bistånd till svenska medborgare i utlandet m.m. Allmänt ekonomiskt bistånd</h2>
<p>1 § Svensk medborgare, som råkat i nöd eller annan svårighet i utlandet, kan erhålla tillfälligt ekonomiskt bistånd av beskickning eller konsulat enligt de närmare föreskrifter som meddelas av regeringen eller myndighet som regeringen bestämmer.</p>
<p>Svensk medborgare, som är bosatt i utlandet och som på grund av ålder, sjukdom eller annan omständighet är ur stånd att försörja sig, kan erhålla varaktigt ekonomiskt bistånd av Utrikesdepartementet enligt de närmare föreskrifter som meddelas av regeringen eller myndighet som regeringen bestämmer. 2 § Den som har fått bistånd enligt 1 § skall återbetala det mottagna beloppet till staten. I samband med återbetalning av bistånd enligt 1 § första stycket skall också en avgift för biståndet betalas. Närmare föreskrifter om avgiften meddelas av regeringen eller av den myndighet som regeringen bestämmer. Om bistånd har lämnats till ett barn under 18 år är även barnets vårdnadshavare skyldig att återbetala biståndsbeloppet och erlägga avgiften till staten.</p>
<p>Om en sjöman eller någon annan som är eller har varit anställd ombord på ett svenskt fartyg har fått bistånd enligt 1 § för att täcka kostnader som fartygets redare är ansvarig för enligt författning eller avtal, är även redaren skyldig att återbetala biståndsbeloppet och erlägga avgiften till staten.</p>
<p>Betalningsskyldighet enligt första stycket får jämkas eller efterges, om särskilda skäl föreligger med hänsyn till den betalningsskyldiges ekonomiska förhållanden och omständigheterna i övrigt.</p>
<p>Lag  (1982:28). 3 § Utrikesdepartementet prövar frågor om betalningsskyldighet enligt 2 §. Lag (1982:28).</p>
<h2>Ekonomiskt bistånd i brottmål m.m.</h2>
<p>4 § Svensk medborgare, som är bosatt i Sverige och som anhållits, häktats eller eljest berövats friheten genom beslut av domstol eller annan myndighet i utlandet, är berättigad att av beskickning eller konsulat erhålla ekonomiskt bistånd i den utsträckning som behövs för att han skall beredas ett tillfredsställande rättsskydd.</p>
<p>Bistånd enligt första stycket utgår även till här bosatt svensk medborgare som, utan att vara berövad friheten, i annat land lagföres för brott eller är föremål för förfarande som avser hans avlägsnande från den främmande staten, omhändertagande för vård eller annat frihetsberövande, om påföljden eller åtgärden skulle för honom innebära ett allvarligt ingrepp.</p>
<p>Bistånd som avses i första eller andra stycket får omfatta kostnad för utredning och bevisning samt för ersättning till försvarare, rättegångsbiträde, ombud eller tolk, om kostnaden uppkommit under förundersökning, i rättegång eller i annat rättsligt förfarande. Föreligger särskilda skäl får biståndet avse även annan kostnad.</p>
<p>När särskilda skäl föreligger, kan bistånd som avses ovan i denna paragraf lämnas även till svensk medborgare som icke är bosatt i Sverige. 4 a § En i Sverige bosatt svensk medborgare, som i utlandet blivit utsatt för våldsbrott, har rätt att av beskickning eller konsulat få ekonomiskt bistånd i anslutning till brottet om det behövs för att han eller hon skall kunna ta till vara sin rätt.</p>
<p>Bistånd enligt första stycket får omfatta kostnader för utredning och bevisning samt för ersättning till ombud eller tolk. Lag (1994:58). 5 § Lämnas bistånd enligt 4 § för bestridande av kostnader i rättegång eller under förundersökning om brott och döms den som erhållit bistånd för brottet, skall han till statsverket återbetala vad han mottagit. Återbetalningsskyldigheten får dock jämkas eller efterges om skäl härtill föreligger med hänsyn till hans brottslighet eller personliga och ekonomiska förhållanden.</p>
<p>Frikänns den som erhållit bistånd enligt 4 § för brottet skall han till statsverket återbetala vad han mottagit endast i den mån särskilda skäl föreligger.</p>
<p>Nedläggs rättegång eller förundersökning om brott mot den som erhållit bistånd enligt 4 § utan att skuldfrågan avgjorts genom dom, skall den som erhållit bistånd, i den mån det med hänsyn till omständigheterna är skäligt, till statsverket återbetala vad han mottagit. Detsamma gäller om skuldfrågan i annat fall kan antagas ej komma att avgöras genom dom därför att den som erhållit bistånd håller sig undan. 5 a § Den som fått bistånd enligt 4 a § skall till staten återbetala vad han eller hon mottagit endast om det finns särskilda skäl. Lag (1999:58). 6 § Lämnas bistånd enligt 4 § för annat ändamål än för bestridande av kostnader i rättegång eller under förundersökning om brott, skall den som erhållit bistånd, i den mån det med hänsyn till omständligheterna är skäligt, till statsverket återbetala vad han mottagit. 7 § Utrikesdepartementet prövar fråga om återbetalningsskyldighet enligt 5 eller 6 §.</p>
<p>Bestämmelserna i 31 kap 1 § tredje stycket rättegångsbalken om att kostnad i vissa fall skall stanna på statsverket gäller även belopp som avses i 5 eller 6 §.</p>
<h2>Gemensamma bestämmelser</h2>
<p>8 § I den utsträckning regeringen bestämmer, kan bistånd enligt bestämmelserna i denna lag lämnas flyktig eller statslös person som är bosatt i Sverige. 9 § Bistånd enligt denna lag skall icke utgå, i den mån sådant bistånd kan erhållas från annan stat enligt författning som gäller i den staten eller enligt internationell överenskommelse. 10 § Lagakraftägande beslut om återbetalningsskyldighet får verkställas i den ordning som gäller för lagafraftägande dom. 11 § Beslut i ärende som avses i denna lag får överklagas hos allmän förvaltningsdomstol.</p>
<p>Prövningstillstånd krävs vid överklagande till kammarrätten. Lag (1995:29).</p>
<h2>Bilaga 3</h2>
<h2>Enkät</h2>
<h2>Definitioner:</h2>
<p>Med ”konsulärt bistånd” avses i enkäten:</p>
<p>• allmänt tillfälligt och varaktigt ekonomiskt bistånd (RättsH I kap 4)</p>
<p>• bistånd i brottmål och till brottsoffer (RättsH I kap 5)</p>
<p>• allmän rådgivning i form av ”hjälp till självhjälp” (RättsH I kap. 2 )</p>
<p>• åtgärder vid dödsfall i utlandet (RättsH I kap 6 )</p>
<p>• rapportering om svårare olycka (RättsH I kap 10 )</p>
<p>• annat biträde åt enskilda, som t.ex. hantering av hittegods, efterforskning av personer m.m. ( RättsH I kap 12)</p>
<p>• ärenden om olovligt bortförda barn (RättsH I p.16.4.3)</p>
<p>• bistånd åt flyktingar, statslösa m.fl.(RättsH I kap 7)</p>
<p>• bistånd åt medborgare medlemsländerna i EU samt åt medborgare i Island och Norge (RättsH I kap.8)</p>
<p>Däremot avses inte:</p>
<p>• kvarlåtenskapsärenden (RättsH I kap 9)</p>
<p>• svenska medborgares framställningar till utländska myndigheter och internationella organisationer (RättsH I kap 13)</p>
<p>• svenska medborgares mellanhavanden med enskilda (RättsH I kap 11)</p>
<p>• åligganden som notarius publicus, som t.ex. utfärdande av intyg, legaliseringar, levnadsattester m.m. (RättsH I kap 14)</p>
<p>• äktenskapsärenden (RättsH I kap15)</p>
<p>• barnärenden (RättsH I kap16, utom p.16.4.3)</p>
<p>• ärenden om utlämning för brott, efterspaning, bevisupptagning och förhör, delgivning av handlingar och annan internationell rättshjälp (RättsH I kap.  18–20)</p>
<p>• faderskapsärenden (RättsH I kap 21)</p>
<p>• indrivning av vissa offentligrättsliga krav (RättsH I kap 22)</p>
<p>• rapportering om smittsamma sjukdomar (RättsH I kap 23)</p>
<p>• röstmottagning (RättsH I kap. 24)</p>
<p>• ärenden om utfärdande av pass, viseringar, medborgarskap, körkort, uppehålls- och arbetstillstånd, namnfrågor, folkbokföring, m.m. (RättsH III)</p>
<h2>Frågor</h2>
<h2>Verksamhetens omfattning:</h2>
<p>1. Är konsulärt bistånd enligt lagen om ekonomiskt bistånd till svenska medborgare i utlandet m.m. (1973:137) en väsentlig del av arbetet på er myndighet? 2. Kan ni uppskatta hur mycket tid som läggs ned på dessa frågor – inklusive allmän rådgivning? (anges i antal timmar i genomsnitt per vecka totalt för samtlig personal vid myndigheten) ................. timmar per vecka 3. Uppskattningsvis (om det är möjligt att göra en sådan uppskattning) hur många svenskar har sökt någon form av tillfälligt ekonomiskt eller annat bistånd/stöd under de senaste tre åren (september 1997–september 2000)? Det räcker med en ungefärlig siffra.</p>
<h2>Ansvarsfördelning på myndigheten:</h2>
<p>4. Vilken tjänsteman (ange befattningen) på myndigheten beslutar i  de konsulära biståndsärendena? 5. Vilken/vilka tjänstemän (utsända resp. lokalanställda, ange befattningarna)  handlägger  dem? 6. Vilken tjänsteman (ange befattningen) har  andrahandsansvaret ? 7. Vilka andra arbetsuppgifter har handläggaren/handläggarna ? 8. Hur stor del av sin arbetstid lägger handläggaren/handläggarna ner på ärenden om konsulärt bistånd? .. ...................... procent resp. ..........................procent 9. Hur ofta dras konsulära biståndsärenden för ambassadens ledning?</p>
<p>Kommentar: 10. Har ni någon konsulär jourverksamhet vid er myndighet (jfr RättsH I p.1.9)? 11. Om ja – hur är den i så fall organiserad?</p>
<h2>Kompetens, utbildning</h2>
<p>13. Behövs mer utbildning i biståndskonsulära frågor? 14. Vilken form  av utbildning i biståndskonsulära frågor anser ni att tjänstemännen ska ha innan de åker ut för tjänstgöring på myndigheten? 15. Skulle er myndighet behöva tillföras  någon annan typ av kompetens  för att bättre kunna hantera dessa frågor (kunskap i psykologi, socionomutbildning etc.)? 16. Hur ofta använder ni Rättshandbok I? 18. Om ja – vad är det som saknas? 19. Kan något förbättras i nästa upplaga?</p>
<h2>Samarbetet med UD</h2>
<p>20. Hur fungerar samarbetet med UD-KC/konsulära gruppen, i dessa frågor?</p>
<p>Utmärkt Bra Dåligt</p>
<p>Kommentar: 21. Har ni några synpunkter på hur detta skulle kunna förbättras?</p>
<h2>Kontakter med media</h2>
<p>22. Hur ofta får ni frågor från media i konsulära ärenden?</p>
<p>Mycket ofta Ganska ofta Ibland Nästan aldrig 23. Vilken policy har ni när det gäller media (någon på ambassaden som tar alla mediafrågor, hänvisning till  UD-PIK, kontakt med UD-PIK och/eller UD-KC innan frågor från media besvaras etc.)? 24. Hur tycker ni att samarbetet med  UD-PIK och UD-KC fungerar när det gäller mediakontakter?</p>
<p>Kommentar:</p>
<h2>EU-samarbetet</h2>
<p>25. Har ni under det senaste året ( september 1999–september 2000) haft några biståndssökande som varit medborgare i något annat medlemsland i EU (jfr. UF 1996:9 och RättsH I p.8.1)? 26. Om ja – hur många? ........................ personer 27. Hur har detta fungerat?</p>
<p>Kommentar: 28. Förekommer samråd inom EU-kretsen i biståndskonsulära frågor? 29. Framkommer det vid dessa samråd att det föreligger några problem på grund av olika synsätt på när konsulärt bistånd kan beviljas, t.ex. vad gäller kravet på bosättning resp., medborgarskap?</p>
<p>Kommentar:</p>
<h2>Samarbetet med myndigheter/organ i verksamhetslandet</h2>
<p>30. Har ni någon erfarenhet av samarbete med myndigheter, vårdinrättningar eller organisationer i verksamhetslandet i biståndskonsulära ärenden? 31. Om ja – vilken typ av myndigheter, vårdinrättningar eller organisationer samarbetar ni med? 32. Hur har detta fungerat?</p>
<p>Kommentar:</p>
<h2>Samarbetet med försäkringsbolag resp. researrangörer</h2>
<p>33. Har ni någon erfarenhet av samarbete med försäkringsbolag (SOS-International, Euro-Alarm eller annat bolag)? 34. Om ja – hur har samarbetet fungerat?</p>
<p>Kommentar: 35. Har ni någon erfarenhet av samarbete med researrangörer på orten? 36. Om ja – hur fungerar samarbetet?</p>
<p>Kommentar:</p>
<h2>Användningen av det generella bemyndigandet</h2>
<p>37. Hur många gånger under det senaste året (september 1999– september 2000) har det generella bemyndigandet i 7 § i 1973 års lag (RättsH I p. 4.6) använts vid er myndighet? ........................ gånger Kommentar: 38. Hur mycket pengar har utbetalats med stöd av det generella bemyndigandet under det senaste året (september 1999–september 2000)? ........................ kr</p>
<p>Kommentar: 39. Ser ni några problem i tillämpningen? 41. Är nivån 5000 kr tillräcklig?</p>
<h2>Sjukvårdskostnader</h2>
<p>43. Har ni under de senaste tre åren (september 1997–september 2000) lämnat någon garanti för betalning av sjukvårdskostnader enligt 8 § 1973 års lag? 44. Om ja – beskriv kortfattat dessa ärenden.</p>
<h2>Rättsbistånd</h2>
<p>45. Har en frihetsberövad rätt till offentlig försvarare i verksamhetslandet? 46. Om ja – under vilka förutsättningar? 47. Gäller detta i så fall även under förundersökningen? 48. Uppfyller offentliga försvarare, enligt er bedömning kravet på ett ”tillfredsställande rättsskydd” enligt RättsH I p. 5.2.7?</p>
<p>Kommentar: 49. Ser landets myndigheter till att tolk finns tillgänglig?</p>
<p>Kommentar: 51. Uppskattningsvis hur stor del av dem som söker hjälp har dubbelt medborgarskap, dvs. är medborgare även i det besökta landet? 52. Uppskattningsvis hur stor del har uppehållstillstånd i Sverige? 53. Ange de eventuella problem som dubbelt medborgarskap leder till, när det gäller möjligheten att bistå den hjälpsökande.</p>
<h2>Bortförda barn</h2>
<p>54. Har ni handlagt några ärenden om olovligt bortförda barn (RättsH I p.16.4.3)?</p>
<p>Kommentar (särskilda problem med dessa ärenden etc.):</p>
<h2>Tendenser i verksamheten</h2>
<p>55. Vilket/vilka problem är vanligast förekommande  bland dem som söker konsulärt bistånd? 56. Finns det någon tendens till att något problem  ökat  under de senaste tre åren bland dem som söker konsulärt bistånd? 57. Vilka konsulära biståndsärenden är mest  arbetskrävande , svårast att hantera? 58. Kan ni märka en ökning eller minskning av antalet personer som söker konsulärt bistånd?</p>
<p>Kommentar: 59. Vad beror det i så fall på? 60. Uppskattningsvis hur många svenskar är bosatta i verksamhetslandet/länderna? ......................... personer 61. Uppskattningsvis hur många svenskar besöker tillfälligt varje år verksamhetslandet/länderna som turister etc.? ......................... personer</p>
<h2>Allmänna synpunkter</h2>
<p>62. Ser ni några särskilda problem i tillämpningen av 1973 års lag (t.ex. vad gäller tolkningen av begreppet nödställd, av bosättningsbegreppet eller något annat)? 63. Har ni förslag och idéer om hur de konsulära biståndsärendena ska kunna lösas enklare i framtiden? 64. Övriga synpunkter</p>
<h2>Bilaga 4</h2>
<h2>Statistikblankett för mätningen av antalet konsulära biståndsärenden under en månad</h2>
<p>Krishantering:  Rundringning till svenskar  Evakuering</p>
<h2>Bistånd åt medborgare i annat EU-land</h2>
<h2>Bistånd åt medborgare i Island eller Norge</h2>
<h2>Bilaga 5</h2>
<h2>Förteckning över utlandsmyndigheter och honorärkonsulat som skickat in statistikblanketter</h2>
<p>Honorärkonsulaten i: Eliat i Israel</p>
<p>Phuket och Pattaya i Thailand</p>
<p>Las Palmas, Palma de Mallorca, Fuengirola och Barcelona i Spanien Chania, Heraklion, Kos, Pireus, Rhodos och Thessaloniki i Grekland</p>
<h2>Bilaga 6</h2>
<h2>Diagram över fördelningen på kön, ålder, m.m. bland dem som sökt ekonomiskt bistånd vid utlandsmyndigheterna Åldersfördelning</h2>
<p>Åldersfördelningen för personer som sökt konsulärt bistånd vid ambassader/konsulat. Procent</p>
<h2>Kvinnor</h2>
<p>Under 25 år</p>
<p>Över 60 år</p>
<p>Uppgift saknas</p>
<h2>Män</h2>
<p>Under 25 år</p>
<p>Över 60 år</p>
<p>Uppgift saknas</p>
<h2>Samtliga</h2>
<p>Under 25 år</p>
<p>Över 60 år</p>
<p>Uppgift saknas</p>
<h2>Bosatta utomlands respektive bosatta i Sverige</h2>
<p>Sökande av konsulärt bistånd som är bosatta i landet (där ambassaden eller konsulatet ligger) eller icke, bland biståndssökande kvinnor och män</p>
<p>Bosatta i landet</p>
<p>Ej bosatta i landet</p>
<p>Uppgift saknas</p>
<p>Bosatta i landet</p>
<p>Ej bosatta i landet</p>
<p>Uppgift saknas</p>
<p>Bosatta i landet</p>
<p>Ej bosatta i landet</p>
<p>Uppgift saknas</p>
<h2>Svenska medborgare, icke svenska medborgare och dubbla medborgare.</h2>
<p>Sökande av konsulärt bistånd efter om sökande är svensk medborgare eller icke svensk medborgare, bland biståndssökande kvinnor och män</p>
<p>Svensk medborgare</p>
<p>Ej svensk medborgare</p>
<p>Dubbelt medborgarskap</p>
<p>Uppgift saknas</p>
<h2>Tidigare kända respektive tidigare okända</h2>
<p>Sökande av konsulärt bistånd fördelat efter om biståndssökanden tidigare är känd vid ambassaden eller konsulatet. Procent</p>
<p>Uppgift saknas</p>
<h2>Tidsåtgång</h2>
<p>Tidsåtgången för enstaka konsulärt biståndsärende vid ambassaden/ konsulatet bland biståndssökande kvinnor och män</p>
<p>Kvinnor</p>
<p>Män</p>
<h2>1-15 m in</h2>
<p>Procent</p>
<h2>Bilaga 7</h2>
<h2>Förteckning över personer som kommittén begärt synpunkter från under utredningens gång Helsingfors</h2>
<p>Susanna Sarvanto, lagstiftningssekreterare, Utrikesministeriet Irma Ertman, ambassadör, Utrikesministeriet</p>
<p>Riitta Laitinen, överinspektör, Utrikesministeriet Antti Pelttari, utskottsråd, Riksdagen</p>
<h2>Köpenhamn</h2>
<p>Nina Jaquet, ministerråd, Utrikesministeriet</p>
<h2>Oslo</h2>
<p>Torbjörn Holthe, avdelningsdirektör, Utrikesdepartementet Inger Brusell, byråchef, Utrikesdepartementet</p>
<h2>London</h2>
<h2>Madrid</h2>
<p>Guillermo Brugarolas Maslloren, enhetschef, Utrikesministeriet</p>
<h2>Paris (vid besök i Stockholm)</h2>
<p>Philippe Martin, förste ambassadsekreterare, Frankrikes ambassad i Stockholm</p>
<h2>Konsuler från andra europeiska länder:</h2>
<p>i Madrid:</p>
<p>Jeffrey Thomas, Storbritannien</p>
<p>Gro Dick, Norge</p>
<p>Piirit Kajanti, Finland</p>
<p>Ingo H. Radcke, Tyskland</p>
<p>Erik Bennett Jensen, Danmark i Bangkok:</p>
<p>Erik Glasrud, Norge</p>
<p>Jacob Koedood , Nederländerna</p>
<p>Anita Jobling, Storbritannien i London:</p>
<p>Ragnhild Överjordet, Norge</p>
<p>Arja Vanhala, Finland</p>
<p>Anne-Grete Jörgensen, Danmark i Prag:</p>
<p>Jörgen Lestrup, Danmark</p>
<p>Britt Andersen, Norge</p>
<p>Marita Maunola, Finland</p>
<h2>Socialstyrelsen</h2>
<p>Suzanne Julin, avdelningsdirektör Nils Blom, biträdande chefsjurist Åsa Ekman, samordnare</p>
<p>Lena Steinholtz Ekecrantz , utredare Beatrice Hopstadius, handläggare Ulrika Ekmanner, jurist</p>
<h2>Svenska socialarbetare i Köpenhamn</h2>
<p>Jan Andersson, socialsekreterare</p>
<h2>Försäkringskassans utlandskontor i Stockholm</h2>
<p>Anita Bruun, försäkringsrådgivare</p>
<p>Jeanette Nilsson, försäkringsrådgivare</p>
<p>Ulf Pernold, försäkringsrådgivare</p>
<h2>Kommunförbundet</h2>
<p>Anita Sundin, avdelningsdirektör</p>
<p>Jonas Reinholdsson, förbundsjurist</p>
<p>Lena Sandström, förbundsjurist</p>
<h2>Karolinska sjukhuset</h2>
<p>Peter Nordström, chefsöverläkare, psykiatriska kliniken</p>
<h2>Konsumenternas försäkringsbyrå</h2>
<p>Gunnar Olsson, chef</p>
<p>Henning Norlander, jurist</p>
<h2>Bilaga 7</h2>
<h2>Försäkringsförbundet</h2>
<p>Anders Beskow, vice verkställande direktör Staffan Moberg, förbundsjurist</p>
<h2>SOS – International</h2>
<p>Tina Hansen, Köpenhamn</p>
<p>Madeleine Lawson, Köpenhamn</p>
<p>Michael Schultz, Bangkok</p>
<h2>Researrangörer</h2>
<p>Andreas Körösi, Flygresearrangörerna</p>
<p>Erland Westberg, Bussresearrangörerna Britta Backlund, EGE-trafiken</p>
<p>Pernilla Fröding, Fritidsresor, Bangkok</p>
<p>Anna Karlsson, Fritidsresor, Prag</p>
<h2>SAS</h2>
<h2>Domstolsverket</h2>
<p>Susanne Bagge, utredningssekreterare</p>
<h2>Riksskatteverket</h2>
<p>Martin Kornfeld, enhetschef</p>
<h2>Kronofogdemyndigheten i Stockholm</h2>
<p>Jan Westerberg, avdelningschef</p>
<p>Gunilla Lindberg, jurist</p>
<p>Britt Abid, jurist</p>
<h2>Svenska kyrkan i utlandet ( SKUT)</h2>
<p>Jan Madestam, kanslichef Ulf Claesson, präst Bangkok</p>
<p>Lennart Sjöström, präst London Åke Eriksson, präst Aten</p>
<p>Anna-Karin Lundqvist, kantor, Fuengirola</p>
<h2>Föreningar m.m.</h2>
<p>Skandinaviska klubben, Madrid</p>
<p>LarsErik Falk, ordförande m. fl.</p>
<p>Föreningen AHN, Fuengirola:</p>
<p>Stig Sandmark, ordförande</p>
<p>Birgit och Olle Lilja</p>
<p>Rune Lund</p>
<h2>Honorärkonsuler m.fl.</h2>
<p>Andreas Andreadis, Rhodos</p>
<p>Stig Öberg, Fuengirola</p>
<p>Inga–Lill Karleson, kanslist, Fuengirola</p>
<p>Gunilla Ekberg, kanslist, Fuengirola</p>
<h2>Nordiska polissambandsmän</h2>
<p>Flemming Quist, Bangkok</p>
<p>Stefan Erlandsson, Bangkok</p>
<h2>Myndighetscheferna vid ambassaderna i Aten, Bangkok, London, Madrid och Prag samt bl.a. följande konsulära handläggare</h2>
<p>Gunilla Svensson, tredje ambassadsekreterare, Aten Christina Bjernvall, vicekonsul, Aten</p>
<p>Gunnar Dannerljung, generalkonsul, London Agneta Lundvall, konsul, London</p>
<p>Christina Palm, kanslichef, Madrid Christina Wahrolén, kanslist , Madrid Barbro Erkell, kanslist , Madrid</p>
<p>Jan Sádec, förste ambassadsekreterare, Prag</p>
<h2>Bilaga 8</h2>
<h2>Enkät till utrikesministerierna i EU-länderna</h2>
<h2>QUESTIONS</h2>
<h2>Bilaga 9</h2>
<h2>Svenska folket om svenska ambassader utomlands</h2>
<p>Utrikesdepartementet April 2001</p>
<p>Arne Modig och Pernilla Norlin 2001-04-23</p>
<p>Temo har på uppdrag av Utrikesdepartementet undersökt vad svenska folket anser om vad man kan få hjälp med på svenska ambassader utomlands.</p>
<p>Följande fråga ställdes i undersökningen:</p>
<p>Jag ska nu ställa några frågor om vad man kan få hjälp med på svenska ambassader utomlands. Vi vill be dig ange om du tror att dessa påståenden stämmer eller inte.</p>
<h2>Låna pengar till hemresa</h2>
<p>a) En svensk medborgare som får problem utomlands har alltid rätt att låna pengar på en svensk ambassad till hemresa. Stämmer</p>
<p>Stämmer inte</p>
<p>Vet ej/har ingen uppfattning</p>
<p>Knappt sju av tio, 65 %, tror att påståendet stämmer, dvs. om en svensk medborgare får problem utomlands har denne alltid rätt att låna pengar på en svensk ambassad till hemresa. Tre av tio, 29 %, tror inte att påståendet stämmer medan knappt en av tio, 9 %, inte har någon uppfattning.</p>
<p>Personer lägre medelåldern, 30–44 år, höginkomsttagare, högutbildade, tjänstemän och miljöpartiets sympatisörer tror i lägre utsträckning att påståendet stämmer. Pensionärer, personer över 60 år och de som endast har grundskoleutbildning tror oftare att påståendet stämmer.</p>
<h2>Hemtransport av svårt sjuk/avliden</h2>
<p>b) En svensk ambassad bekostar alltid hemtransport av en svensk som blir svårt sjuk utomlands och av kvarlevorna efter en svensk som har avlidit utomlands om de anhöriga begär det.</p>
<p>Stämmer Stämmer inte</p>
<p>Vet ej/har ingen uppfattning</p>
<p>Knappt fem av tio, 47 %, anser att påståendet om att en svensk ambassad bekostar hemtransport av svårt sjuk eller avliden stämmer. Fyra av tio, 39 %, tror inte att påståendet stämmer medan fler än en av tio, 14 %, inte har någon uppfattning.</p>
<p>Det är oftare yngre personer mellan 16-29 år som tror att ambassader bekostar hemtransport. Yngre medelålders, 30-44 år, höginkomsttagare, högutbildade, tjänstemän, personer som arbetar i privat sektor, medlemmar i TCO samt folkpartiets sympatisörer tror däremot i lägre utsträckning att påståendet stämmer. Kvinnor, pensionärer, personer över 60 år samt de med grundskoleutbildning har oftare än andra ingen uppfattning om påståendet.</p>
<h2>En svensk ambassad bekostar alltid hemtransport av en svensk som blir svårt sjuk utomlands och av kvarlevorna efter en svensk som har avlidit utomlands om de anhöriga begär det</h2>
<p>Vet ej/har ingen uppfattning 14%</p>
<p>Stämmer 47%</p>
<p>Stämmer inte 39%</p>
<h2>Ekonomiskt bistånd till advokat</h2>
<p>c) En svensk medborgare som åtalas för brott utomlands har alltid rätt att få ekonomiskt bistånd från sin ambassad till en advokat som kan föra hans talan.</p>
<p>Stämmer Stämmer inte</p>
<p>Vet ej/har ingen uppfattning</p>
<p>Fem av tio, 50 %, tror att svenska medborgare som begått brott utomlands har rätt att få ekonomiskt bistånd till advokat. Tre av tio, 30 %, tror inte att påståendet stämmer. Två av tio, 20 %, har ingen uppfattning.</p>
<h2>En svensk medborgare som åtalas för brott utomlands har alltid rätt att få ekonomiskt bistånd från sin ambassad till en advokat som kan föra hans talan</h2>
<p>Vet ej/ har ingen uppfattning 20%</p>
<p>Stämmer 50%</p>
<p>Stämmer inte 30%</p>
<p>Personer med inkomst mellan 150-250 000 kronor per år tror oftare att påståendet stämmer. Miljöpartiets sympatisörer tror däremot oftare än andra att påståendet inte stämmer. Personer över 60 år, endast grundskoleutbildade och pensionärer har i högre utsträckning än andra ingen uppfattning i frågan. I övrigt finns inga signifikanta skillnader.</p>
<p>I en jämförande sammanställning ser resultaten ut som följer:</p>
<p>Svenska folket tror i högst utsträckning på påståendet att en svensk medborgare som får problem utomlands har rätt att låna pengar på en svensk ambassad till hemresa. Hälften av svenskarna tror på att en svensk medborgare har rätt att få ekonomiskt bistånd från sin ambassad till en advokat som kan föra ens talan. Det påstående som svenska folket i lägst grad tror på är att en svensk ambassad alltid bekostar hemtransport av en svensk som blir svårt sjuk utomlands och av kvarlevorna efter en svensk som har avlidit utomlands om de anhöriga begär det.</p>
<h2>Beskrivning av undersökningen:</h2>
<p>Temo har på uppdrag av Utrikesdepartementet intervjuat ett riksrepresentativt urval av svenska folket 16 år och äldre. 1 000 personer intervjuades per telefon 17 april till 19 april. För mer information kontakta</p>
