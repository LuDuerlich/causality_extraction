<h1>Sammanfattning</h1>
<h2></h2>
<p>Vilka problem står EU inför? Vilka strategier finns för att möta framtidens stora utmaningar för unionen? Uppsatsen innehåller en analys av den demokratiska statusen och legitimiteten av EU som politiskt system. Författaren leder i bevis att EU lider av ett påtagligt demokratiskt underskott. Trots dess demokratiska tillkortakommanden har EU ändå ett påtagligt stöd från allmänheten. Detta stöd har dock minskat de senaste tio åren. EU har svåra problem att lösa och det finns ett stort behov av reformer.</p>
<p>Just nu domineras debatten av tre olika framtidsstrategier för EU:</p>
<p>• Den första argumenterar för behovet av ökad demokrati på EU- nivå.</p>
<p>• Den andra argumenterar för att man borde fokusera på att förbättra effektiviteten i  EU-institutionernas beslutsfattande.</p>
<p>• Den tredje handlar om att utveckla den mellanstatliga samordningsförmågan.</p>
<p>Den stora utmaningen inför 2004 års regeringskonferens ligger i att hitta reformer som stärker demokratin utan att effektiviteten i beslutsfattandet samtidigt blir lidande. Reformarbetet kommer i stor utsträckning att bli ett avvägningsproblem mellan olika strategier.</p>
