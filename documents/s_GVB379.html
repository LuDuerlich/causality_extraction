<h1>Sammanfattning</h1>
<h2></h2>
<p>Uppdraget</p>
<p>En effektiv statsförvaltning är en viktig faktor för tillväxt och sysselsättning. Dagens myndighetsstruktur på skolområdet är splittrad. Skolmyndighetsutredningens uppdrag har därför varit att föreslå en ny förvaltningsstruktur på skolområdet med färre myn- digheter. Det övergripande syftet med översynen är att få till stånd en tydligare och mer överskådlig myndighetsstruktur för att stärka kvaliteten och säkra likvärdigheten i skolverksamheten. Strukturen ska bidra till att tydliggöra ansvar och uppgifter på nationell res- pektive lokal nivå i det mål- och resultatstyrda skolsystemet och underlätta statens styrning.</p>
<p>Uppdraget omfattar de statliga förvaltningsmyndigheterna inom skolväsendet, förskoleverksamheten och skolbarnsomsorgen samt Nationellt centrum för flexibelt lärande, Valideringsdelegationen, Socialstyrelsens institut för särskilt utbildningsstöd samt Tolk- och översättarinstitutet. Totalt omfattar översynen åtta myndigheter och tre särskilda beslutsfunktioner.</p>
<p>Utredningen ska klargöra vad som ska vara myndigheternas offentliga åtaganden och uppgifter, dvs. myndigheternas kärnupp- gifter. En tydlig åtskillnad ska göras mellan myndigheter med in- spekterande och kvalitetsgranskande uppgifter respektive myndig- heter med stödjande och utvecklande uppgifter. Utredningen ska pröva vilka former av stödjande eller utvecklande verksamhet som ska rymmas inom det statliga åtagandet. Ambitionen är att statens åtagande ska begränsas. I det sammanhanget ska utredningen sär- skilt beakta hur universitet och högskolor med lärarutbildning kan främja skolans utveckling.</p>
<p>Utredningen ska även föreslå hur myndigheterna ska vara orga- niserade, dimensionerade och lokaliserade.</p>
<p>Förslagen</p>
<p>Utredningen föreslår i korthet följande:</p>
<p>1. En ny myndighetsstruktur införs från den 1 juli 2008. Orga- nisationen innebär att statens ansvar för skolfrågorna samlas i tre nya skolmyndigheter med tydliga och avgränsade uppgifter:</p>
<p>• Skolinspektionen,</p>
<p>• Skolverket, och</p>
<p>• Myndigheten för specialpedagogik.</p>
<p>2. En ny självständig myndighet för nationell inspektion, Skol- inspektionen, inrättas. Den utbildningsinspektion och övrig till- synsverksamhet inklusive enskilda ärenden som Statens skolverk i dag ansvarar för överförs till Skolinspektionen. Skolinspektionens huvudkontor lokaliseras till Stockholm och myndigheten övertar Statens skolverks regionala organisation. Inspektionen kan initialt dimensioneras till cirka 220 personer och väntas förstärkas kraftigt redan under 2008.</p>
<p>3. Ett nytt Skolverk bildas vars uppgifter renodlas till att avse upp- följning och utvärdering av det offentliga skolväsendet m.m. samt ansvar för styrdokument, nationella prov, tillstånd för fristående skolor och statsbidragsadministration. Vissa stödjande uppgifter, t.ex. generell skolutveckling inom nationellt prioriterade områden förs till myndigheten. Skolverket dimensioneras till cirka 220 per- soner och lokaliseras till Stockholm.</p>
<p>4. Myndigheten för skolutveckling (MSU) och Nationellt centrum för flexibelt lärande (CFL) läggs ner. Vissa kärnuppgifter som generellt utvecklingsstöd inom prioriterade områden och visst IT- stöd förs till Skolverket. Även ansvaret för den statliga rektors- utbildningen förs till Skolverket. Annan verksamhet, t.ex. viss läro- medelsproduktion och statsbidragshantering övergår till Myndig- heten för specialpedagogik och folkbildningen. Den kommersiella marknaden kan komma att överta viss  IT-verksamhet. Sammanlagt övergår drygt 40 procent av MSU:s respektive omkring 15 procent av CFL:s verksamhet till andra statliga myndigheter. Verksamhet som inte längre ska rymmas inom statens åtagande upphör, t.ex. viss utbildningsverksamhet. Även riktade utvecklingsinsatser, som innebär att staten tar på sig en roll i den lokala utvecklingen hos en</p>
<p>viss huvudman eller skola, ska upphöra. Stöd ska inte ges i sådana former att det blir alltför styrande.</p>
<p>5. Barn- och elevombudet för likabehandling inordnas hos Skolin- spektionen. Skolinspektionen ska även tillhandahålla kansliresurser för Skolväsendets överklagandenämnd. Verksamheterna påverkas inte av förslagen men lokaliseras till Skolinspektionens huvud- kontor.</p>
<p>6. En ny myndighet, Myndigheten för specialpedagogik, bildas för frågor som rör barn, ungdomar och vuxna med funktionshinder i skolan. All verksamhet vid Specialpedagogiska institutet (SIT) och Specialskolemyndigheten (SPM) läggs ihop i den nya myndigheten. SIT och SPM avvecklas som egna myndigheter. Vissa uppgifter som tex. förmedling av statsbidrag förs i samband med avveck- lingen av MSU och CFL till den nya myndigheten. Myndigheten övertar SIT:s och SPM:s regionala organisation och huvudkontoret lokaliseras till Härnösand. Myndigheten dimensioneras samman- taget till cirka 1 300 personer.</p>
<p>7. All verksamhet vid Socialstyrelsens institut för särskilt utbild- ningsstöd (Sisus) förs till den nya Myndigheten för special- pedagogik. Sisus avvecklas som beslutsorgan inom Socialstyrelsen.</p>
<p>8. Huvuddelen av Tolk- och översättarinstitutets (TÖI) verksam- het inordnas i Stockholms universitet. Verksamheten kring tecken- språkstolkar och kontakttolkar överförs till Folkbildningsrådet. TÖI avvecklas som särskild inrättning.</p>
<p>9. Ansvaret för sameskolfrågorna inordnas i Sametinget. Sameskol- styrelsen läggs ner som statlig myndighet. Skolverksamheten be- rörs inte av förslagen.</p>
<p>10. Valideringsdelegationen, som är en tillfällig organisation, upp- hör den 31 december 2007.</p>
<p>Konsekvenserna</p>
<p>Strukturförändringen syftar till att de politiska målen på skol- området ska kunna realiseras. Genom att myndighetsstrukturen an- passas till den mål- och resultatstyrda skolan blir ansvarsfördel- ningen tydligare och kan tillämpas mer konsekvent. Förslaget inne- bär att antalet myndigheter minskar och att uppgifterna renodlas, vilket gör att strukturen blir tydligare och mer medborgarorien- terad.</p>
<p>I princip ersätts dagens åtta skolmyndigheter med tre nya skol- myndigheter. Dessa ska fokusera på statens kärnuppgifter. Två särskilda rättsliga beslutsfunktioner på skolområdet knyts till Skol- inspektionen. Vissa andra statliga myndigheter och organisationer, t.ex. Sametinget och Folkbildningsrådet, kommer även i fort- sättningen ha viktiga uppgifter på skolområdet.</p>
<p>Myndighetsstrukturen och ansvarsfördelningen mellan de nya myndigheterna underlättar statens styrning och minskar behovet av särskilda regeringsuppdrag. Statens åtagande begränsas i och med att vissa främjande och stödjande uppgifter kan föras över till den privata marknaden och på de lokala skolhuvudmännen. Förslaget ger också förutsättningar för en mer rationell administration. Färre skolmyndigheter kommer på sikt att bli mer kostnadseffektivt.</p>
<p>Strukturen lägger också grunden för en fortsatt utveckling av en självständig och kraftfull nationell inspektion med kvalitetsgransk- ning och tillsyn. En likvärdig skola kräver att rättssäkerheten och kvaliteten i verksamheten kan säkerställas. Ansvarsfördelningen mellan staten och skolhuvudmännen renodlas, liksom tillämp- ningen av mål- och resultatstyrningen. Samtidigt ökar den profes- sionella friheten för rektorer och lärare.</p>
<p>Genom att samla all kompetens inom området i en Myndighet för specialpedagogik som ger stöd och råd avseende elever med funktionshinder till skolhuvudmän och även svarar för utbild- ningen i specialskolan kan synergieffekter uppnås.</p>
<p>I och med att Sametinget övertar Sameskolstyrelsens uppgifter ökar det demokratiska samiska inflytandet över sameskolfrågorna.</p>
<p>Omkring 1 900 personer är i dag fast anställda vid de berörda skolmyndigheterna. Förslaget innebär att vissa myndigheter läggs ner. Detta får både personella och regionala konsekvenser. Verk- samhetsförändringarna bör därför genomföras samlat och så snart som möjligt. Främst berörs CFL och MSU eftersom viss verksam- het vid dessa myndigheter föreslås upphöra. Den föreslagna dimen-</p>
<p>sioneringen av de nya skolmyndigheterna innebär att viss övertalig- het uppstår. Övriga skolmyndigheter påverkas främst på så sätt att verksamheten får en ny huvudman.</p>
<p>Förslagen är kostnadsneutrala. De medel som står till förfog- ande för verksamheterna i dagens organisation föreslås föras över till den nya organisationsstrukturen inklusive avvecklingsstruk- turen. De kommande organisations- och avvecklingsutredningarna bör inrikta arbetet på att minimera kompetensförluster och nega- tiva personalkonsekvenser.</p>
<p>Lokaliseringen av myndigheternas ledningar och huvudkontor innebär i allt väsentligt ingen större förändring jämfört med i dag. Både Myndigheten för specialpedagogik och Skolinspektionen kommer att ha regionala enheter, men det kommer inte längre att finnas skolmyndigheter representerade i Sundsvall, Karlstad och Norrköping.</p>
