<h1>Sammanfattning av uppdraget</h1>
<h2></h2>
<p>En särskild utredare tillkallas med uppgift att utarbeta förslag till en sammanhållen svensk hästpolitik. Syftet med utredningen är att skapa förutsättningar att bevara och utveckla hästsektorn i Sverige. Utredningsarbetet skall bedrivas i nära samarbete med organisationer inom denna sektor. Det utvecklingsarbete som i dag bedrivs inom hästsektorn skall beaktas av utredaren. Utgångspunkten är att regeringen senast under år 2001 skall kunna presentera en sammanhållen svensk hästpolitik. Utredaren skall redovisa sina förslag senast den 1 december 2000.</p>
<h2>Bakgrund</h2>
<p>Hästen har en stor social, kulturell och ekonomisk betydelse i dagens samhälle. Antalet hästar i Sverige har sedan 1970-talet ökat från ca 70 000 till över 200 000. Närmare en tredjedel av den svenska befolkningen har kontakt med hästar och olika verksamheter som växer fram kring hästar. Ur ett samhällsperspektiv är hästen en viktig länk mellan stad och land. Hästsporten har en folkrörelseprägel med ett mycket stort antal ungdomar, särskilt flickor, engagerade i föreningsliv. Ridsport kommer på andra plats i fråga om antalet utövande ungdomar. Av Svenska Ridsportförbundets drygt 200 000 medlemmar är 65 % yngre än 25 år och en övervägande del är kvinnor. Inom ridsporten finns också en utbredd verksamhet för funktionshindrade. Hästsektorn har en stor ekonomisk betydelse. Antalet besökare vid trav- och galopptävlingar uppgår årligen till ca 600 000 och ca 2,4 miljoner spelar på hästar någon gång per år. Hästen bidrar också till jordbrukets inkomster med 1,2 miljarder kr per år. För produktion av hästfoder utnyttjas en areal motsvarande 150-200 000 ha. Antalet sysselsatta inom hästsektorn uppgår till ca 10 000 personer på heltid och ca 30 000 på deltid. Hästen utgör en resurs för att utveckla jordbruket, landsbygden och miljön. Mot denna bakgrund är det av intresse för Sverige att det skapas förutsättningar för att hästsektorn bevaras och utvecklas. En särskild utredare bör därför tillkallas.</p>
<h2>Uppdraget</h2>
<h2>Allmänna utgångspunkter för uppdraget</h2>
<p>Den stora betydelse som hästsporten har för ungdomar, och särskilt för flickor när det gäller ridsporten, ger samhället ett särskilt ansvar. Det är viktigt att ungdomarna ges möjlighet att utöva sitt intresse till en rimlig kostnad. Umgänget med hästen lär barn och ungdomar att ta ansvar för en annan levande varelse. Barn och ungdomar med invandrarbakgrund är underrepresenterade, vilket kräver särskild uppmärksamhet. Hästen är också en viktig resurs i habilitering och rehabilitering för funktionshindrade och för människor med sociala problem. De växande skarorna av barn och ungdomar som söker sig till ridskolor, och annan närliggande verksamhet, behöver vägledning av kunnig och välutbildad personal. Det är därför en central fråga att god utbildning kan erbjudas de som vill satsa på yrken med inriktning på hästar. En viktig del i detta sammanhang är också fortbildning för såväl yrkesverksamma som för ideellt engagerade personer i hästrelaterad verksamhet. Det är viktigt att man skapar kompetens beträffande hästhållning, användning av hästen och relationen till hästen.</p>
<p>En hippologutbildning omfattande 80 poäng startades höstterminen 1994 som ett resultat av utredningen (Ds 1993:60) En högskoleutbildning inom hästområdet (prop. 1993/94:157 Stöd till ekologisk odling och trädgårdsnäringen, m.m.). Huvudman för utbildningen är Sveriges lantbruksuniversitet (SLU). Avtal om resurstilldelning, organisation och utbildningens genomförande har slutits mellan SLU och hästsportens organisationer. Staten, genom SLU, anvisar 12,7 miljoner kr till utbildningen medan hästsportorganisationerna genom Nationella stiftelsen för hästhållningens främjande skjuter till en något större summa. En utvärdering av hippologutbildningen år 1996 visade på behovet av ett forskningsprogram för att utveckla utbildningen på olika nivåer samt näringen i stort. Ett forskningsprogram kräver dock en förlängning av grundutbildningen med ett år. Vad gäller avelsverksamheten så har antalet betäckta ston och därmed födda föl som helhet minskat under 1990-talet. Denna utveckling är mer uttalad för vissa raser än andra. Hästens betydelse för att uppnå jordbrukets miljömål har ökat i flera avseenden och bör liksom annan jordbruksproduktion beaktas. Detta bör också få genomslag på hur hästrelaterad verksamhet behandlas i såväl nationell jordbrukspolitik som på EU-nivå. Hästen är också av betydelse för det naturvårdsinriktade skogsbruket och kan vara ett alternativ till konventionella metoder vid särskilda förhållanden, såsom oländig terräng, våt mark och vid större stormfällen. En god hästhållning med ett utvecklat miljö- och djurskyddstänkande bör eftersträvas.</p>
<p>En särskild utredare tillkallas för att ta fram det underlag som behövs för att regeringen skall kunna ta ställning till etablerandet av en sammanhållen svensk hästpolitik. Utredaren skall undersöka förutsättningarna för organisationers och företags konkurrensförmåga inom hästsektorn samt för hästens roll i den gemensamma jordbrukspolitiken. Utredaren skall också bedöma behovet av stöd till forskning och utbildning inom hästsektorn samt till avel och uppfödning. Dessutom skall utredaren se över och komma med förslag vad avser ansvarsfördelning, styrformer och finansiering mellan SLU och Nationella Stiftelsen för hästhållningens främjande när det gäller den hippologiska högskoleutbildningen. Utredaren skall bedöma hur hästnäringen kan medverka till att uppfylla miljömålen för jordbruket och för skogsbruket, de av riksdagen antagna miljökvalitetsmålen och regeringens målsättning att ställa om Sverige till ett ekologiskt hållbart samhälle. Principen om ett sektorsintegrerat miljöansvar skall vara vägledande. Vidare skall utredaren belysa hur länder som är jämförbara med Sverige har hanterat de aktuella frågorna. Utredaren skall även belysa vad som i övrigt kan anses vara relevant för uppdraget. Ambitionen bör vara att skapa ett generellt utformat stöd för hästsektorn som ligger i linje med en modern näringspolitik. Utredaren skall ange kostnaderna för sina förslag samt föreslå hur de skall finansieras.</p>
<h2>Redovisning av uppdraget</h2>
<p>Uppdraget skall redovisas senast den 1 december 2000.</p>
<h2>Bilaga 2</h2>
<p>1 Bakgrund till svensk hästavel (kap. 4)</p>
<h2>1.1 De tre avelsorganisationernas arbete</h2>
<p>STC administrerar bland annat registrering och identifiering av samtliga varm- och kallblodiga travhästar, tränings- och körlicenser samt förteckning över travhästägare. Vidare ansvarar STC för att avelsvärdering utförs. Registreringsavdelningen finansieras i huvudsak av avgifter som hästägarna betalar vid bland annat registrering av föl, stallpseudonymer, ägarskiften m.m. Registret för uppgift om såväl häst som hästens ägare. Avgifterna för registrering m.m. uppgår totalt till ca 8,5 miljoner. Vid registreringsavdelningen arbetar fyra årsarbetare centralt, och 2 årsarbetare ute i landet med att frysmärka och identifiera hästar. STC har tillgång till veterinär och juridisk expertis inom organisationen. Vidare arbetar två husdjursagronomer vid STC.</p>
<p>SGC har i allt väsentligt samma funktioner som STC vad gäller avelsvärderings- och registratursfrågorna. Verksamheten finansieras i huvudsak med avgifter. Dessa uppgår till ca 875 000 kr. Vid SGC arbetar två årsarbetare med registreringsfrågor.</p>
<p>SH är paraplyorganisation för 27 olika rasavelsföreningar. Förutom rasavelsföreningar är även Hushållningssällskapens Förbund medlem i SH. SH:s ändamål är ”att företräda medlemmarnas gemensamma intressen och att främja kvaliteten och utvecklingen i den svenska hästaveln”. SH är avelsorganisation med samordningsfunktioner för landets register- och stambokförande föreningar och skall för detta ändamål administrera och tillhandahålla tjänster för hästkontroller.</p>
<p>SH ansvarar för att avelsvärdering utförs i samtliga raser. För detta arbete har SH knutit till sig s.k. avelskommittéer som har att bereda frågor om avelsvärdering för berörd ras och avge yttranden till SH:s styrelse i frågor som berör respektive ras. För genomförande av avelsvärdering finns ett nära samarbete med s.k. fälthuvudmän, som på uppdrag av SH genomför s.k. sommarpremieringar. Dessa utgörs i huvudsak av de lokala hushållningssällskapen.</p>
<p>SH:s verksamhet finansieras i huvudsak av s.k. serviceavgifter som tas ut vid betäckning av sto respektive vid användning av hingst i publik avel. SH:s totala omsättning uppgår till ca 2,9 miljoner kr. Avgifterna i form av s.k. serviceavgifter uppgår till ca 2 miljoner kr per år. Härutöver tas avgifter ut för att genomföra hingstpremieringar (ca 200 000 kr), och förbundet har även en viss försäljning av varor, ca 250 000 kr. SH erhåller även ett statlig stöd för främjande av djurhälsan med drygt 300 000 kr per år. Vid kansliet arbetar 3,5 årsarbetare. Till sig har SH knutit experter inom ramen för ett veterinärmedicinskt och ett genetiskt råd.</p>
<p>Rasavelsföreningarna har till uppgift att föra register- och stambok över respektive ras. Vidare har föreningarna i olika omfattning verksamheter såsom t.ex. information, avelsrådgivning m.m. Antalet medlemmar i de 27 rasavelsföreningarna som samverkar inom ramen för SH är ca 20 000. Den till antalet största är Avelsföreningen för Svenska Varmblodiga Hästen (ASVH) med ca 8 000 medlemmar. Svenska Ponnyavelsförbundet (SPAF) är samverkansorganisation för de nio ponnyavelsföreningarna som tillsammans har ca 4 000 medlemmar. Tre av de 27 rasavelsföreningarna har egna kanslier, Arabhästföreningen, ASVH, Svenska Islandhästföreningen. Arbetet inom övriga rasavelsföreningar sköts av arvoderad personal eller på ideell bas.</p>
<p>Rasavelsföreningarnas intäkter från registrering uppgår till ca 7 miljoner kr per år, varav ASVH svarar för knappt 3 miljoner kr. Registreringen sker i ett av SH utvecklat datasystem, och uppgifterna skickas efter instansning av rasavelsföreningarna vidare till SH för central registrering. Den registrering som hittills skett avser uppgifter om hästens identitet och härstamning.</p>
<h2>1.2 Antal avelshingstar</h2>
<p>Antalet avelshingstar med betäckningstillstånd har ökat något i antal under de tio senaste åren. Ökningen har i huvudsak skett inom SH:s raser, främst vad gäller ponnyraserna och islandshästar men ökningar ses även inom t.ex. svenskt halvblod. Inom travaveln, såväl den varmblodiga som kallblodiga, har inga större förändringar skett vad gäller antalet avelshingstar. Inom SH:s raser har det lösts betäckningstillstånd för 1 287 avelshingstar år 1999.</p>
<p>Motsvarande siffror för varmblodiga travavelshingstar var 176 och för kallblodiga travavelshingstar 39. Inom galoppaveln verkade 46 avelshingstar under år 1999.</p>
<p>Källa : Egen sammanställning av material från SGC, SH och STC.</p>
<p>Under de två senaste decennierna har betäckningsmetoderna utvecklats. För ponny- och brukshästraserna och till antalet små raser är naturlig betäckning vanligast förekommande, i många fall den enda betäckningsmetod som används. Inom galoppaveln är naturlig betäckning den enda tillåtna betäckningsmetoden.</p>
<p>För varmblodiga travare har seminteknikens utveckling spelat en stor roll. Semintekniken används dels på hingststationen, dels så transporteras kyld sperma till andra hingststationer. Vidare har tekniken med fryst sperma utvecklats, och fått en ökad betydelse inom varmblodsaveln. Seminteknikens utveckling har medfört att uppfödarna kan få tillgång till i princip de hingstar de önskar att använda till sina ston, utan att stoet, och i förekommande fall fölet vid sidan, behöver transporteras långa sträckor. Tekniken har även medfört att aveln har blivit alltmer internationell eftersom både kyld och fryst sperma kan transporteras från en kontinent till en annan. I Sverige har antalet seminstationer som inte håller egen avelshingst ökat under det senaste decenniet. De tekniska resultaten på hela antalet avelshingstar i form av levande fölprocent, vid användning av naturlig betäckning och semin, såväl vid station som transporterad kyld sperma, är relativt likartad och uppgår till ca 70 %. Motsvarande siffra vid användning av fryst sperma är ca 50 %. Till följd av att kostnaderna för att använda seminteknik är högre än vad som är fallet vid naturlig betäckning används seminteknik främst inom raser där det finns ekonomiska förutsättningar att betala de högre kostnaderna.</p>
<p>Varmblodigridhäst naturligbetäckning</p>
<p>Varmblodigtravhäst naturligbetäckning</p>
<p>Varmblodigridhäst AI+trp. AI</p>
<p>Varmblodigtravhäst AI ochtrp. AI</p>
<p>Varmblodigridhäst fryst sperma</p>
<p>Varmblodigtravhäst fryst sperma</p>
<p>Källa:  Egen sammanställning av material från SH och STC.</p>
<h2>1.3 Hästuppfödningens ekonomiska olönsamhet</h2>
<p>Det finns inte tillgång till någon samlad statistik som visar lönsamhetsutvecklingen inom hästuppfödning. Det har dock i olika sammanhang presenterats kalkyler över kostnaderna för att föda upp hästar. Generellt kan konstateras att det utifrån ett företagsekonomiskt perspektiv ofta är svårt att få lönsamhet i uppfödningen. Det är såvitt jag kan bedöma endast inom den varmblodiga travhästuppfödningen som det finns stuterier som bedriver hästuppfödning i någon större omfattning och som ger en företagsekonomiskt motiverad avkastning. Den uppfödningsverksamhet som drivs utifrån ett företagsekonomiskt perspektiv sker oftast i kombination med inackordering-, hingsthållning- och seminstationsverksamhet och i många fall i kombination med andra verksamheter inom jord- och skogsbruk.</p>
<p>Enligt bedömning av SLU, se avsnitt 1.5 i denna bilaga, så uppgår de rörliga kostnaderna för att föda upp en 1,5-årig travhäst till ca 45 000 kr. Motsvarande siffra för en halvblodshäst är ca 34 000 kr, och för en ponnyhäst ca 17 000 kr. Kalkylens resultat är till stor del beroende av levande fölavgiftens storlek. Vidare så kan den enskilde uppfödarens värdering av produktionsfaktorerna avvika från det alternativvärde som är antaget i kalkylen.</p>
<p>Man skall notera att uppfödaren inte får någon ersättning för eget arbete i kalkylen, och att det inte tas någon hänsyn till kapitalkostnader för fölstoet. Vidare tas ingen hänsyn till att fölstoet ibland går gall, dvs. inte blir dräktig. Inom trav- och galoppsporterna är det brukligt att unghästarna säljs som 1,5-åringar. Dock har det under senare år, främst inom travsporten, blivit allt vanligare att unghästar säljs redan som föl, och fölen får ofta gå kvar hos uppfödaren tills hästen är 1,5 år, dvs. tills det är dags att köra in och börja träna hästen för tävling.</p>
<p>Inom ridhästaveln sker försäljning av hästar vanligtvis som 3åring, i samband med att den skall ridas in. Då uppgår produktionskostnaden till ca 50 000 kr, och motsvarande siffra för ponnyhästar är drygt 25 000 kr.</p>
<p>Inom den varmblodiga travhästaveln anordnar uppfödarföreningen ASVT årliga auktioner för 1,5-åriga travhästar. Vid dessa auktioner bjuds ungefär 500 1,5-åriga travhästar ut till försäljning. STC registrerade under år 1999 knappt 1 900 ägarskiften gällande ettåriga varmblodiga travhästar, dvs. en dryg tredjedel av årskullen bytte ägare som ettåringar. Förutom intäkter från försäljning av unghästar, så finns för uppfödaren också möjlighet att erhålla s.k. uppfödarpremier. Premierna baseras på hästarnas intjänade prispengar och utgår för prispengar som vunnits såväl i Sverige som utomlands. I det senare fallet finns dock en spärregel, som innebär att uppfödarpremier betalas ut med maximalt 50 000 kr per häst för prispengar som vunnits utomlands.</p>
<p>Under år 1999 erhöll svenska travhäst- och galopphästuppfödare ca 65 miljoner kr i uppfödarpremier. Detta motsvarar ungefär 1 500 kr per häst och år, om man beaktar att hästarna kan börja tävla tidigast som tvååringar och tar hänsyn till kullstorlekarna de tio senaste åren. I en kalkyl för trav- och galopphästuppfödning kan det enligt sektorns företrädare ses som rimligt att kalkylera med 10 000 kr i uppfödarpremier. För att få täckning för de rörliga kostnaderna krävs då ett försäljningspris på ca 35 000 kr. Medelpriser vid unghästförsäljning framgår av tabellerna 1 och 2 nedan. För år 1999 kan konstateras att genomsnittspriset vid unghästauktioner vad gäller varmblodiga travhästar var drygt 70 000 kr.</p>
<p>Den officiellt publicerade levande fölavgiften för de 213 unghästar som såldes vid travhästauktioner under år 1999 uppgick i genomsnitt drygt 28 000 kr per häst. Eftersom flera hingsthållare sålde unghästar vid auktionen, och det är brukligt att hingsthållaren erhåller ett visst antal levande fria fölavgifter i hingstar som stallas upp vid stuteriet, är det rimligt att anta att den genomsnittligt betalda fölavgiften något understeg nämnda 28 000 kr.</p>
<p>Utifrån den av SLU gjorda kostnadskalkylen, se avsnitt 1.5 i denna bilaga, och med justering för att den genomsnittliga levande fölavgiften uppgick till 28 000 kr, så kan konstateras att uppfödaren fick ett överskott på ca 15 000 kr efter det att endast rörliga kostnader beaktats. Detta överskott kan ses som den ersättning som uppfödaren får för eget arbete, fölstoets kapitalkostnader och risk för bland annat att unghästen inte blir såld och att stoet går gall.</p>
<p>Även inom fullblodsaveln anordnas årliga unghästauktioner. Ungefär 100 hästar bjuds ut per år. SGC registrerar årligen ungefär 175 ägarskiften gällande ettåringar, dvs. ungefär en tredjedel av årskullen byter ägare som ettåringar. Uppfödningens kostnader är i huvudsak de samma som gäller för travhästuppfödning. Dock så är levande fölavgifterna inom svensk galoppavel betydligt lägre än vad som är fallet inom travhästaveln.</p>
<p>Inom ridhäst- och brukshästaveln anordnas från tid till annan saluhästvisningar, ofta i samband med något större tävlingsarrangemang. Det finns dock ingen officiell försäljningsstatistik att tillgå. I flera av raserna sker ingen ägarregistrering av hästarna i nuläget. Inom samtliga raser sker den kvantitativt största försäljningen av hästar, även unghästar, direkt mellan köpare och säljare. Det finns ingen statistik över försäljningspriser, men det är enligt sektorns företrädare realistiskt att kalkylera med 30 000–40 000 kr vid försäljning av 3-åringar.</p>
<p>Källa: ASVT.</p>
<p>Källa : Svenska Galoppsportens Årsbok 1999.</p>
<h2>1.4 Svensk hästavels kvalitativa utveckling</h2>
<p>Inom svensk halvblodsavel introducerades modern avelsvärderingsmetodik i form av den s.k. BLUP-modellen år 1986. Travsporten införde samma modell i början av 1990-talet. Metoden skapar förutsättning för att ta fram ett effektivt underlag för urval av avelsdjur. Vidare skapas förutsättningar för att mäta det avelsmässiga framsteget på såväl hingstsom stosidan under längre tidsperioder.</p>
<p>För både travarraserna har det genetiska avelsframsteget varit betydande. För varmblodstravarna kan konstateras att avelsframsteget varit tre gånger så stor under den senaste tioårsperioden jämfört med tidigare år. Även för kallblodstravarna har det genetiska framsteget varit betydande. Även inom svensk halvblodsavel har det genetiska avelsframsteget varit stort, se figur 3.</p>
<h2>BLUP-index</h2>
<h2>Varmblodstravare Kallblodstravare</h2>
<p>Källa:  Avel av kvalitetshästar – en förutsättning för internationell konkurrenskraft, Philipsson. J., publicerad i Hästen – en resurs i dagens samhälle, Kungliga Skogs- och Lantbruksakademiens tidskrift, årg. 139, nr 3, 2000.</p>
<h2>1.5 Kostnadskalkyl för hästuppfödning</h2>
<p>Källa:  Planck. C., SLU.</p>
<h2>1.6 Skrivelser från Svenska Hästavelsförbundet</h2>
<p>2000-10-13</p>
<p>Per Johansson</p>
<p>Hästutredningen</p>
<p>V Gerum 532 95 SKARA</p>
<h2>Bakgrund till behov av åtgärder och offensiva insatser inom Svenska Hästavelsförbundet</h2>
<p>Svenska Hästavelsförbundet har sedan starten 1986 i huvudsak finansierat sin verksamhet med avgifter. Huvudintäkterna är de så kallade stoavgifterna som sedan 1991 fram till och med 1998 varit 80:- + moms för varje betäckt sto. Från och med 1999 beslöt SH:s styrelse att höja stoavgiften till 160:- + moms. Beslutet var föranlett av att antalet betäckta ston minskat från över 16 000 ston 1991 till 10 800 ston 1998. Denna minskning resulterade i att SH inte kunde bedriva någon offensiv verksamhet för kompetensutveckling och informationsverksamhet under nittiotalets senare del.</p>
<p>Resultaträkningen för 1998 redovisar intäkter på 2 073 737 och kostnader belöpande på 2 107 562, således underskott. Den avgiftshöjning som beslutades för 1999 års verksamhet gav effekt under verksamhetsårets sista månader (efter sedan betäckningsredovisningarna inkommit). Detta föranledde att 1999 redovisas överskott i resultaträkningen.</p>
<h2>Åtgärdsbehov:</h2>
<p>Under senare år har allt fler ”nya” och i viss mån okunniga personer kommit att ägna sig åt hästavel. Det föreligger således en generationsväxling bland hästavelns utövare. Därmed har behovet av information och utbildning starkt ökat. SH:s roll i sammanhanget är att samordna och bedriva utbildningsverksamhet riktad till SH:s medlemsföreningar och dess medlemmar. Inte minst viktigt är att</p>
<p>SH har funktionärer och domare som är väl uppdaterade för de hästar de är utsedda att bedöma.</p>
<p>Det berättigade krav som hästägare ställer är att regler och rasvisa bestämmelser som utfärdas av de olika stambok- och registerförande föreningarna står i samklang med modern avelsvärderingsmetodik. Så är inte fallet idag för flertalet raser som avelsvärderas.</p>
<p>Det behövs således omfattande insatser från SH:s sida för att tillgodose de behov som föreligger.</p>
<h2>Internationella kontakter</h2>
<p>Sverige är Europas näst hästtätaste nation per capita (Island har liten befolkning). Internationellt samarbete inom hästaveln behöver utvecklas. Svensk tradition beträffande djurhållning är oomtvistad. Dessutom har svensk hästavel god tradition med kvalitetsprägel. På senare år har ett flertal länder, till exempel Holland och Tyskland, med mycket målinriktade metoder kommit att dominera den internationella ridhästaveln samtidigt som svensk uppfödning sackar efter på grund av brister i målinriktningen.</p>
<p>Det är således angeläget att ett mer organiserat samarbete etableras med de hästproducerande länderna, åtminstone i Europa.</p>
<h2>Identitetsmetoder</h2>
<p>Säker identitet för varje häst är ett oeftergivligt krav för att bedriva effektivt avelsarbete. Flertalet av de raser som förekommer i Sverige saknar tillfredsställande identitet, och viss oseriös hästhandel förekommer. För att säkerställa identitet för varje häst krävs åtminstone för flertalet raser att hästarna chipsmärks.</p>
<p>För utvecklandet av chipsmärkning mer allmänt krävs ett omfattande utbildningsprogram riktat till ID-kontrollanter. SH har erhållit godkännande av Jordbruksverket för en utbildningsplan för detta ändamål.</p>
<p>Uppskattningsvis kommer det att behövas ca 300 utbildade chipsmärkare/ID-kontrollanter fördelade över hela landet om några år.</p>
<h2>Sammanfattning</h2>
<p>För att tillgodose de behov som föreligger enligt ovan och offensivt möta dagens och morgondagens krav måste resurser, såväl personella som ekonomiska, komma SH:s organisation till del. ”Svensk hästavel är i behov av snabba åtgärder” enligt en overheadbild från Hästriksdagen 1998. En medelstilldelning belöpande på ca 3,5 miljoner per år synes vara tillräcklig för att snabbt tillgodose de behov som föreligger inom svensk hästavel. SH kan omöjligen idag med en avgiftsfinansierad budget omfattande totalt ca 2,8 miljoner klara mer än det allra nödvändigaste inom ramen för Jordbruksverkets föreskrift om ”avel med hästdjur”.</p>
<p>SVENSKA HÄSTAVELFÖRBUNDET</p>
<p>Jan Lockwall</p>
<p>Bilaga: Årsredovisning 1999</p>
<h2>1.7 Konkreta åtgärder och insatser för Svenska Hästavelsförbundets framtida verksamhet</h2>
<p>Anställa avelsledare med kompetens inom genetik</p>
<p>Vidareutveckla IT-system</p>
<p>Fortsatt utveckling av modern avelsvärderingsmetodik</p>
<p>Utveckla internationella kontakter inom hästaveln</p>
<p>Kompetensförstärkning och utbildning av domare och funktionärer</p>
<p>Ökade utbildningsinsatser riktade till de olika stambok- och registerförande föreningarna</p>
<p>Förbättrad information (allmän och riktat till avelns utövare)</p>
<p>Utveckla och säkra identifieringsmetoder, med modern teknik (chipsmärkning, kopplad till registrering, passhantering och ägarregister)</p>
<p>Upprättande av avelsplaner och stödjande insatser för utrotningshotade raser</p>
<p>Inventera och fördela ev tilldelade medel för utrotningshotade raser</p>
<p>Beräknade kostnader är 3,5 miljoner kr/år för ovanstående planerade åtgärder, exklusive anställningen av avelsledare.</p>
<p>Bollerup 6 oktober 2000</p>
<p>Torsten Eliasson ordförande</p>
<h2>Bilaga 3</h2>
<p>1 Bakgrund till den hippologiska högskoleutbildningen (kap. 5)</p>
<h2>1.1 Ansvarsfördelning och styrformer</h2>
<p>SLU är huvudman för den hippologiska högskoleutbildningen. Utbildningen bedrivs i nära samverkan med hästsektorns organisationer, som sedan den 1 april 1995 företräds av NS i frågor som gäller den hippologiska högskoleutbildningen. Förhållandena mellan SLU och hästsportens organisationer regleras i avtal, bland annat vad gäller den institutionella organisationen. Detta avtal har från och med den 14 april i år sagts upp av NS mot bakgrund av att jag enligt direktiven skall se över ansvarsfördelning, styrformer och finansiering av den hippologiska högskoleutbildningen.</p>
<p>Utbildningen genomförs vid landets tre riksanläggningar Flyinge, Strömsholm och Wången på uppdrag av SLU. Skriftligt avtal mellan SLU och Flyinge AB (FAB) har träffats och är till sin karaktär ett ramavtal. Med de två andra riksanläggningarna Strömsholm och Wången har SLU inte slutit några skriftliga avtal, men verksamheten bedrivs i allt väsentligt under likartade former som avtalats med Flyinge AB. Anledningen till att skriftligt avtal inte föreligger i dessa två fall är att företrädarna för Strömsholm respektive Wången valt att inte ingå avtal med SLU mot bakgrund av att den ersättning som de kan få av SLU inte motsvarar kostnaderna för utbildningen vid respektive anläggning.</p>
<p>Med hänsyn till att utbildningen sker i nära samverkan med hästsektorns organisationer samt med beaktande av att två fakulteter vid SLU är engagerade i utbildningen har en för hippologprogrammet särskild programnämnd inrättas. Programnämnden för hippologutbildningen har uppgifter som normalt ankommer på fakultetsnämnd, t.ex. utbildningsprogram, ekonomi m.m. inom de ramar som ges av högskoleförordningen och SLU:s styrelse samt rektor.</p>
<h2>1.2 Kostnader och finansiering av utbildningen Kostnader och finansiering enligt 1994 års avtal</h2>
<p>För att genomföra den hippologiska högskoleutbildningen finns en ram på 25,46 miljoner kr per år, se tabell 1. Ramen fastställdes år 1994 i samband med att utbildningen startade.</p>
<p>SLU:s statliga anslag för att genomföra hippologutbildningen är 12,7 miljoner kr per år. NS betalar en driftsersättning på 6,5 miljoner kr till SLU för utbildningens genomförande. NS betalar även årligen 3 miljoner kr i lokalkostnader till FAB enligt avtal mellan NS och SLU. Resterande del av hästsektorns finansiering består av genomförda investeringar i anläggningar, hästar och utrustning, vilka har finansierats av främst NS, men även AB Trav och Galopp (ATG). Dessa investeringar genomfördes i allt väsentligt i samband med att utbildningen inrättades i mitten av 1990-talet, och bedöms motsvara en finansiering på ca 3,26 miljoner kr per år. Hippologutbildningen finansieras enligt avtal mellan parterna således till ungefär hälften av staten och till hälften av hästsektorn.</p>
<p>Källa:  Egen sammanställning baserat på avtalet mellan SLU och hästsektorns organisationer.</p>
<h2>Kostnader och finansiering m.m. i 1996 års kontrollstationsrapport</h2>
<p>I en analys som NS gjort utifrån gemensamt med SLU fastställda direktiv för läsåret 1995/96 konstaterade NS att kostnaderna för utbildningsanläggningarna var 17,9–18,25 miljoner kr. Intäkterna var dock endast 16,64 miljoner kr, dvs. det fanns ett underskott på ca 1,25–1,6 miljoner kr. NS pekade dock särskilt på att det ekonomiska underlaget för lokalkostnader vid Flyinge innehöll osäkerheter och därför behövde utredas i särskild ordning. I samband med den ekonomiska analysen konstaterade NS att det fanns behov av att standardisera den ekonomiska redovisningen vid utbildningsanläggningarna för att kunna jämföra de tre anläggningarna samt för att kunna följa upp kostnaderna för utbildningen på ett bra sätt.</p>
<p>Ersättning till respektive utbildningsanläggning från SLU baseras på en i avtalet mellan SLU och hästsportens organisationer bilagd kostnadsbudget. Den justeras till den del som avser s.k. hästkostnader med hänsyn till antalet studenter vid respektive anläggning jämfört med fullt utbyggd utbildning. Ersättningen i övrigt betalas enligt kostnadsbudgeten utan korrigering för studentantal.</p>
<h2>Budgeterade kostnader och finansiering år 1999</h2>
<p>NS har även analyserat kostnaderna för utbildningen under år 1999. Samråd har skett med SLU vad gäller metodval m.m. Utgångspunkt för analysen har varit fastställd budget för år 1999. Analysen har gjorts utifrån en totalekonomisk modell där gemensamma resurser fördelas med fördelningsnycklar mellan hippologisk högskoleutbildning och annan verksamhet som bedrivs vid riksanläggningarna.</p>
<p>I den av NS gjorda kostnadsanalysen har en jämförelse gjorts av utbildningsanläggningarnas budgeterade kostnader och de kostnader som SLU budgeterat för hippologenheten vid SLU för åren 1994 respektive 1999. Resultatet av analysen framgår av tabell 2. * avsåg lokalisering vid trav- och galoppskolan vid Kvinnersta naturbruksgymnasium.</p>
<p>Källa: NS.</p>
<p>I 1999 års budget ingår en ”reserv/rörelsemarginal” på 5 % av kostnadsmassan vad gäller utbildningsanläggningarna, vilken uppskattas till ca 1,4 miljoner kr. * avsåg lokalisering vid trav- och galoppskolan vid Kvinnersta naturbruksgymnasium</p>
<p>Källa: NS.</p>
<p>Som framgår av tabell 3 har samtliga fyra kostnadsrubriker ökat väsentligt jämfört med 1994 års budget. Orsakerna till skillnader mellan budget 1994 respektive 1999 är enligt NS främst följande (uttryckt i tkr):</p>
<h2>Ekonomiskt utfall och finansiering år 1999</h2>
<p>I tabell 4 har jag sammanställt kostnaderna för den hippologiska högskoleutbildningen år 1999. Hänsyn har tagits till de av NS i särskild ordning utbetalda ersättningarna till utbildningsanläggningarna för finansiering av kostnader som inte betalats via SLU. Kostnaderna för utbildningen uppgick till ca 31 miljoner kr.</p>
<p>Finansiering via SLU (inkl. NS:s driftbidrag till SLU)</p>
<p>Källa : Egen sammanställning baserat på material från SLU och NS.</p>
<h2>1.3 Vissa förändringar i utbildningens innehåll och lokalisering sedan dess tillkomst</h2>
<p>I avtalet från år 1994 mellan SLU och NS om genomförande m.m. av den hippologiska högskoleutbildningen fastställdes att en kontroll skulle genomföras gemensamt av parterna efter två års verksamhet. Denna utvärdering av erfarenheter från de två första verksamhetsåren gjordes under hösten år 1996. I utvärderingen konstaterades bland annat följande: utbildningsresultatet är som helhet gott trots den korta uppstartstid som varit utbildningen har, förutom vad gäller trav- och galoppinriktningen och vissa stalltjänstfrågor under basåret, fungerat väl</p>
<p>Vidare konstaterades att såväl staten via SLU som hästsportens organisationer uppfyllt de ekonomiska förbindelser som man kommit överens om i avtal mellan parterna och att medlen har använts på överenskommet sätt. Vidare sägs i utvärderingen att ”resultatet av den ekonomiska analys som gjorts tyder dock på att utbildningen är underfinansierad då den är fullt utbyggd”.</p>
<p>På grundval av analys och förslag i kontrollstationsrapporten har vissa utbildningstekniska förändringar gjorts från och med läsåret 1997/98. Förändringarna avser det första året (basåret) som är gemensamt för alla studenter. Dels har insatser gjorts för att nå en integrering mellan de tre inriktningarna redan under basåret, dels har insatser gjorts för att nå integration mellan teori- och praktikundervisning. Ett resultat av utvärderingen är att en av de tre ursprungliga inriktningarna, hästutbildare/beridare, från och med läsåret 1997/98 ändrats till stallchefsinriktning.</p>
<p>I december år 1995 beslutade Svenska Travsportens Centralförbund (STC) att förlägga de trav- och galopputbildningar som ditintills genomförts vid Trav- och Galoppskolan i Örebro (Kvinnersta Naturbruksgymnasium) till riksanläggningen Wången. Trav- och galopputbildningen med sportförbunden inom trav- och galoppsporten som huvudsakliga intressenter påbörjades vid Wången höstterminen år 1996. Detta medförde att även studenter som valt trav- och galoppinriktning inom ramen för hippologprogrammet från och med höstterminen år 1996 har gått det andra året (inriktningsåret) på Wången. Studenter med galoppinriktning har sedan lokalisering av Trav- och Galoppskolan till Wången år 1997 genomfört stora delar av sin praktiska utbildningen under inriktningsåret vid antingen Flyinge (Kvarnby, filial till Flyinge) eller på Strömsholm.</p>
<h2>1.4 Antal sökanden, examinerade studenter m.m.</h2>
<p>Sedan utbildningen startade har totalt 303 studenter antagits till utbildningen. Av dessa har 228 antagits mellan åren 1994–1998, och har således haft möjlighet att avlägga examen. Resterande 75 studenter har antagits till utbildningen åren 1999 respektive 2000. 108 studenter har avlagt examen. Intresset för den hippologiska högskoleutbildningen har, om man ser till antalet sökanden, varit stort. Under de fem första verksamhetsåren har antalet antagna studenter varierat mellan 42–52. Antalet sökanden minskade dock kraftigt inför läsåret 1999/2000. Anledningar till detta är enligt företrädare för såväl huvudmannen SLU som för hästsektorn bland annat följande: en förbättrad arbetsmarknad med ökad efterfrågan på arbetskraft en höjning av förkunskapskraven för att inneha behörighet jämfört med tidigare vad gäller matematik och svenska antalet sökanden som sökt utbildningen vid fler än ett tillfälle har beretts plats alternativt valt att inte längre ansöka</p>
<p>Inför läsåret 2000/2001 har 47 studenter antagits till utbildningen. * För åren 1994–1996 var antagningen till ridinriktningen gemensam. År 1997 infördes stallchefsinriktningen.</p>
<p>Källa: SLU.</p>
<p>Som framgår av tabell 5 är det till övervägande del flickor som söker och antas till den hippologiska högskoleutbildningen.</p>
<p>Liksom för flertalet andra högskoleutbildningar finns möjlighet att ansöka om antagning till den hippologiska högskoleutbildningen för utländska medborgare. Antalet sökande från andra länder än Sverige har varierat från 0 till 15 sedan utbildningens tillkomst. Under de fyra senaste läsåren har två utländska studenter årligen antagits till utbildningen. De som söker kommer främst från de nordiska länderna, men det har även funnits sökanden från Kanada och Tyskland.</p>
<p>Jämfört med andra tvååriga yrkesutbildningar vid SLU har den hippologiska högskoleutbildningen många sökanden. I relation till antalet utbildningsplatser är det den näst mest sökta utbildningen av de fem tvååriga program som SLU erbjuder. Antalet utexaminerade från hippologutbildningen är dock lägre än för flera andra tvååriga yrkesutbildningar som ges av SLU. Orsaken till att studenterna inte har avslutat studierna är främst att fördjupningsarbetena inte slutförts. Under det senaste året har dock insatser vidtagits och examinationsnivån förbättrats, främst gäller det de studenter som antogs till de första utbildningsåren. Vidare har drygt 90 % av andraårsstudenterna för läsåret 1999/2000 tagit samtliga kurser och poäng som krävs för att ta ut sin examen. * Avser studenter som klarat av samtliga poäng och kurser som krävs för att få ut examensbevis.</p>
<p>Källa: SLU.</p>
<p>Den hippologiska högskoleutbildningen har som helhet haft en mycket hög poänguppfyllnadsgrad. Detta mått på utbildningens kvalitet visar att drygt 90 % av de högskolepoäng som kan erhållas har tagits.</p>
<p>Ejtagna övrigt</p>
<p>Ejtagna FDA</p>
<p>Avbrutitåk 1>2  Tagna poäng</p>
<p>Källa: SLU.</p>
<h2>1.5 Studenterna arbetar med hästar och fortbildar sig efter utbildningen</h2>
<p>SLU har under år 1998 genomfört en uppföljning via enkät av vad de tre första årens studenter på hippologprogrammet arbetar med. Utav 121 tillfrågade har 102 svarat. Nästan hälften av de som gått utbildningen arbetar vid ridskola, medan en knapp fjärdedel arbetar i s.k. utbildningsstallar (vidareutbildning av ridhästar).</p>
<p>Källa: SLU.</p>
<p>Arbetsuppgifterna för studenterna efter genomförd utbildning framgår av nedanstående tabell.</p>
<p>Källa : SLU.</p>
<h2>Administration Ungdomsatsn. Trav Övrigt Djursjukv resp försäkring Körtränare Hästskötare trav Galopptränare Hästlärare nbg Hästutb. / stallchef Ridskolechef</h2>
<h2>Ridlärare</h2>
<p>Ungefär hälften av de 102 som besvarat enkäten har haft samma arbetsgivare sedan de slutade hippologutbildningen. Tre studenter driver egna företag. 25 av studenterna arbetar utomlands. Tolv studenter arbetar som beridare eller stallchefer i Tyskland, två är ridskolechefer i Norge, två arbetar som hästskötare på Irland, medan en vardera arbetar som stallchef i Holland, travtränare i Finland, ridlärare i Finland, beridare i Spanien respektive USA.</p>
<p>Utav de 102 som besvarade enkäten har 27 fortbildat sig efter genomfört hippologprogram. Elva studenter har genomfört det ettåriga naturbrukslärarprogrammet (40 p), vilket ger behörighet som lärare vid naturbruksgymnasiets gren häst. Fem har genomfört C-tränarkurs. Två studenter har utbildat sig till seminassistenter vad gäller hästar, medan likaledes två har fortbildat sig inom IT. En student har vidareutbildat sig till ungdomsledare inom travsporten och en har genomfört proffstränarkursen för travtränare i Finland. Resterande tre studenter har läst högskolekurser i ämnen som pedagogik, idrottsmedicin, idrottspsykologi och hästens rörelseapparat. 1 § Detta avtal reglerar villkor mellan Sveriges Lantbruksuniversitet (nedan benämnt SLU) och Nationella Stiftelsen för hästhållningens främjande (nedan benämnt NS) för en tvåårig hippologisk högskoleutbildning. I detta sammanhang representerar NS hästnäringen. 2 § Utbildningen skall bedrivas i överensstämmelse med den utbildningsplan för hippologprogrammet som fastställts av SLU. Den institutionella organisationen skall vara i överensstämmelse med vad som specificeras i avsnitt 2.1. 3 § Huvudman för utbildningen är SLU som i sin tur sluter avtal med Flyinge AB (nedan benämnt Flyinge), Föreningen Ridskolan Strömsholm (nedan benämnt Strömsholm) och Trav och Galoppskolan Wången AB (nedan benämnt Wången) om medverkan i utbildningen. 4 § Det åvilar SLU att med utgångspunkt i givna ekonomiska ramar fastställa utbildningsplan och kursplaner samt att ge direktiv för utbildningens genomförande på de olika utbildningsorterna. Beslut om förändringar i nämnda frågor fattas av Hippologprogrammets programnämnd. I frågor som väsentligt påverkar SLUs utnyttjande av häst- eller lokalresurser på anläggningarna krävs särskilt samråd med NS. 5 § NS utövar sitt formella inflytande genom representation i Hippologprogrammets programnämnd. I den mån medel innehålls av SLU till anläggningarna på grund av underintag i förhållande till beslutade antal utbildningsplatser eller på grund av låg examinationsfrekvens äger NS rätt till samråd om hur medlen skall disponeras. Utöver vad som sägs i denna och föregående paragraf har NS rätt till särskilt samråd med hippologenheten innan hippologprogrammets budget skall fastställas i programnämnden 6 § En principiell fördelning av resurserna mellan anläggningarna och den centrala hippologenheten framarbetas. I det första steget beslutar SLU och NS i samverkan med respektive anläggning om pris på de tjänster som anläggningarna kan erbjuda för utbildningens genomförande. Härvid skall tyngdpunkt läggas vid att SLU och NS skall kunna se sambandet mellan för utbildningen kvalitetsstyrande faktorer och ekonomin. När detta första steg är klart har SLU de ingångsvärden som behövs för att genomföra steg två; att lösa uppgiften enligt 4 §. I den mån väsentliga avvikelser från gällande generella fördelning föreslås skall samråd ske med NS. Den principiella fördelning som blir resultatet av steg ett skall omförhandlas vart tredje år. Eventuella förändringar däremellan bör endast göras om tvingande omständigheter uppkommer. Som utgångsvärde används bifogade förslag till preliminär budget för 2001. 7 § Ansvarsfördelning, mål och krav för respektive anläggning och arbetsuppgifter för den centrala enheten på SLU specificeras i avsnitt 2.2. 8 § Utbildningen omfattar maximalt en årlig intagning om 55 studenter. Det första s.k. gemensamma basåret skall genomföras vid Flyinge. Det andra utbildningsåret skall förläggas till Flyinge vad gäller stallchefsinriktning (ca 10 studenter), Strömsholm vad gäller ridlärarinriktning (ca 35 studenter) och Wången vad gäller travinriktning (ca 10 studenter). 9 § SLU ansvarar för att kvalitetskontroll genomförs av utbildningen och att köpta tjänster för genomförande av den hippologiska högskoleutbildningen finansieras. I kvalitetssäkringsarbetet skall SLU eftersträva att utnyttja mätbara parametrar för att följa upp resultaten (se avsnitt 2.3). Om examinationsfrekvensen varaktigt understiger 85 % vid en anläggning kan SLU innehålla medel. 10 § SLU åtar sig att årligen tillskjuta de medel för verksamheten som riksdagen anvisar och som beräknats för ändamålet i samband med riksdagens beslut 200x (prop., bet., rskr.). Det statliga bidraget har beräknats till 16 miljoner kr i 2000 års penningvärde. Därvidlag har förutsatts att det årliga intaget till utbildningen skall vara 55 studenter per år. SLUs bidrag kan förändras om extra medelstilldelning sker eller till följd av generella besparingskrav från statsmakterna. 11 § NS åtar sig att medverka i finansieringen av högskoleutbildningen med ett belopp som motsvarar vad SLU årligen erhåller från statsmakterna för den hippologiska högskoleutbildningen. Finansieringen från NS sker genom ett årligt bidrag på 16 miljoner kr till SLU i 2000 års penningvärde. NS skall justera sin finansiering i enlighet med den pris- och löneomräkning som sker vad gäller SLU:s del av finansieringen av utbildningen. NS:s finansiering skall utbetalas till SLU kvartalsvis i förskott. 12 § Vid, av SLU beslutad, förändring i verksamheten som medför utökade och/eller minskade omkostnader för anläggning, skall ersättningarna justeras. SLU och berörd anläggning skall vara överens om ekonomisk och verksamhetsmässig justering innan förändring genomförs. 13 § SLU och NS kommer innan den 31 december 2000 att säkerställa att överensstämmelse finns mellan av SLU köpt utbildning och hur respektive anläggning har arrangerat sitt uppdrag. Eventuella avvikelser skall åtgärdas inom rimlig tid och ersättningen justeras i motsvarande grad. 14 § Omkostnaderna för genomförande på respektive anläggning skall beräknas med utgångspunkt i respektive anläggnings förutsättning. Kan egenproducerad produkt, såsom häst och foder, köpas på den lokala marknaden skall ersättningen motsvara det lokala marknadspriset om inte särskilda skäl föreligger som motiverar lägre eller högre pris och då skall samtliga berörda parter vara överens om avvikelsen. 15 § Om tvist råder om, av respektive enhet, redovisade kostnader skall SLU i samråd med NS vidta åtgärder, såsom av SLU finansierad revision, för att uppnå enhetlig syn avseende tvistiga kostnader. Leder detta till att anslagen är felaktiga skall anslagen korrigeras och om följden är att de totala medlen inte räcker skall SLU i samverkan med respektive enheter vidta åtgärder så att den totala ramen ej överskrids. 16 § För det fall att antalet studenter understiger 55 elever i årskurs 1 vid Flyinge skall nedräkning ske med 20 000 kr per elev ned till 45 elever för att vid lägre elevantal ej nedräknas ytterligare. För det fall att antalet studenter understiger 10 elever i årskurs 2 vid Flyinge samt Wången skall nedräkning ske med 30 000 kr per elev ned till 5 elever för att vid lägre elevantal ej nedräknas ytterligare. För det fall att antalet studenter understiger 35 elever i årskurs 2 vid Strömsholm skall nedräkning ske med 30 000 kr per elev ned till 30 elever samt vid elevantal understigande 30 elever med 20 000 kr ned till 25 elever, för att vid lägre elevantal ej nedräknas ytterligare.För det fall att antalet studenter vid Flyinge understiger 30, vid Strömsholm understiger 15 och vid Wången understiger 2, skall särskild överenskommelse träffas mellan parterna angående ersättningen till respektive utbildningsanläggning. 17 § Sker lagstadgade förändringar utom enheternas kontroll, såsom förändrade skatteregler, skall SLU och NS gemensamt verka för att anpassa den totala finansieringen av den hippologiska högskoleutbildningen. 18 § Anslagen till respektive enhet skall pris- och löneomräknas enligt det omräkningstal som årligen tillämpas för den statliga finansieringen av hippologprogrammet. 19 § Utbildningsanläggningarna skall ha överensstämmande kontoplaner och likartade konteringsprinciper vad avser den hippologiska högskoleutbildningen. SLU och NS skall gemensamt komma överens om principer för ekonomiredovisningen. Utgångspunkten är att en totalekonomisk modell skall användas, och att parterna skall ha en samsyn i de olika fördelningsbaser som används. Den principiella utgångspunkten för detta arbete bör vara den ekonomiska analys som NS genomfört och stämt av med SLU vad avser budgetåret 1999 (jmf avsnitt 2.4). 20 § Utbildningsanläggningarnas ekonomiska redovisning skall vid uppmaning från SLU göras tillgängligt för SLU:s revisorer. 21 § Utbildningsanläggningarna skall vid uppmaning från SLU senast 200x-10-30 till Programnämnden redovisa budget för kommande verksamhetsår. Anläggningarna skall om sådan redovisning infordras meddelas minst 30 dagar i förväg. 22 § Utbildningsanläggningarna skall senast 200x-11-30 få skriftligt besked angående hur mycket medel de erhåller i ersättning för kommande verksamhetsår. 23 § Utbildningsanläggningarna skall vid uppmaning från SLU till utbildningsnämnden senast 200x-04-30 redovisa kostnader specifikt för högskoleutbildningen under föregående verksamhetsår samt göra en jämförelse med budget. Anläggningarna skall om sådan redovisning infordras meddelas minst 30 dagar i förväg. 24 § Bokslut för anläggningarna respektive hippologenheten skall finnas tillgängligt för programnämnden senast 200x-03-30. 25 § SLU och NS skall årligen gemensamt utvärdera kostnaderna för utbildningen. 26 § Detta avtal har upprättats i två exemplar varav vardera part erhållit varsitt. 27 § Avtalet löper från och med den 1 januari 2001 och i tre år framåt. Avtalet förlängs automatiskt med ett år i taget om ingendera part sagt upp avtalet sex månader innan giltig avtalsperiod upphör. 28 § Om avtalet sägs upp av part skall förutsättningar ges för antagna studenter att fullgöra sin utbildning. 29 § Eventuella meningsskiljaktigheter och tvister med anledning av denna överenskommelse skall parterna lösa genom förhandling. Skulle inte detta lyckas skall tvister lösas genom skiljemän enligt svensk lag. 2.1 Institutionell organisation för den hippologiska högskoleutbildningen</p>
<p>Enligt 2 kap 6 § högskolelagen äger styrelsen inrätta särskilda organ för fullgörande av arbetsuppgifter rörande grundutbildningen som normalt ankommer på fakultetsnämnd. För den hippologiska högskoleutbildningen inrättas en särskild programnämnd. Flertalet ledamöter skall vara lärare och de studerande har rätt att vara representerade i nämnden. Eftersom en nära samverkan råder mellan SLU och branschorganisationerna rörande denna utbildning. äger företrädarna för dessa organisationer utse tre representanter i nämnden.</p>
<p>Nämnden för hippologutbildning (Programnämnden) får följande sammansättning: ordförande utsedd av lantbruksuniversitets rektor två ledamöter utsedda av lantbruksvetenskapliga fakulteten två ledamöter utsedda av veterinärmedicinska fakulteten tre studerande (en från varje ort) tre ledamöter utsedda av hästhållningens organisationer (varav en från Nationella Stiftelsen).</p>
<p>En företrädare för respektive Flyinge, Wången och Strömsholm äger rätt att närvara vid nämndens sammanträden.</p>
<p>En särskild arbetsenhet för hippologutbildningen inrättas vid lantbruksuniversitetet. Till arbetsenheten hänförs de lärare vid SLU som förordnas att vara heltidsanställda lärare i utbildningen. Arbetsenheten leds av en föreståndare som fullgör prefekts åligganden. Timlärare som förordnas att tjänstgöra i utbildningen och eventuella forskare som tillfälligt anlitas i verksamheten tillhör även fortsättningsvis sina moderinstituttoner. Lärare och instruktörer som förordnas av Flyinge, Wången och Strömsholm tillhör inte arbetsenheten. De personer som utses som studierektorer/utbildningsledare på utbildningsorterna föreslås dock bli arvoderade av SLU i denna funktion. Föreståndaren och dennes ställföreträdare samt studierektorerna bildar tillsammans programmets arbetsutskott.</p>
<p>En särskild antagningsnämnd för utbildningen inrättas bestående av arbetsutskottet kompletterat med en student och representanter för hästhållningen.</p>
<p>Flyinge, Wången och Strömsholm anställer de lärare och instruktörer samt håller de hästar mm som erfordras för genomförande av det utbildningsåtagande som avtalats. I avtalet mellan SLU och respektive stiftelse/förening regleras även ansvaret i övrigt. En av SLU utsedd person adjungeras till respektive stiftelse/förenings styrelse.</p>
<h2>2.2 Hippologenhetens ansvarområden och arbetsuppgifter</h2>
<p>att ansvara för utbildningens innehåll och högskolemässighet med forskningsanknytning. att ansvara för utvärdering och kvalitetssäkring av utbildningarna att ansvara för lärarkompetens och kompetensutveckling att ha ett övergripande ansvar för utbildningarnas utveckling, organisation och omfattning. att ansvara för övergripande samordning mellan utbildningsorterna att göra anslagsframställningar och förhandla med berörda näringar och parter om finansiering och genomförande av utbildningarna. att ansvara för information till allmänhet och potentiella sökande att ansvara för antagning av studerande. att ansvara för läromedelsutveckling, samt bistå med bibliotek och litteraturförsörjning. att tillhandahålla lärare för delar av den teoretiska undervisningen vid alla utbildningsorter. att ansvara för innehåll i seminarier och utveckling av projektarbeten samt studenternas fördjupningsarbeten. att säkra kontakter med närliggande utbildningar inom och utom Sverige. att ansvara för samordning av IT-frågor. att tillse att forsknings- och utvecklingsarbete initieras på utbildningsanläggningarna med hänsyn till dessas särskilda ansvarsområden. att ansvara för den centrala studentadministrationen.</p>
<h2>2.1 Kvalitetssäkring inom Hippologprogrammet</h2>
<p>Inom Hippologprogrammet skall samma kvalitetssäkringsprinciper tillämpas som inom övriga SLU. Detta innebär t.ex. dokumentation av</p>
<p>Fortbildning av lärarkåren.</p>
<p>Forsknings och utvecklingsprojekt inom de hippologiska ämnesområdena respektive pedagogiska projekt.</p>
<p>Studenternas examensarbeten (kvalitativ utvärdering, publicering, spridning).</p>
<p>Läromedelsutveckling.</p>
<p>Publikationer.</p>
<p>Deltagande i konferenser, seminarier, clinics mm (nationellt och internationellt).</p>
<p>Examinationsfrekvens och poänguppfyllelse. Utvärdering med hjälp av externa granskare.</p>
<h2>2.2 Preliminär budget 2001</h2>
<p>*)  För närvarande finns några ytterligare frågor att utreda, för att uppnå överenskommelse om hur vissa prioriteringar skall ske, och därmed har vi enats om en preliminär budget som utgångspunkt för fortsatta diskussioner. Innan årsskiftet skall enighet ha uppnåtts om vad som är väsentligast att prioritera inför kommande år.</p>
<h2>Bilaga 4</h2>
<p>1 Bakgrund till Övrig utbildning på hästområdet (kap. 6)</p>
<p>Den tillgängliga utbildningsvolymen inom det hippologiska området är stor. Yrkesinriktade utbildningar erbjuds inom ramen för gymnasieskola, folkhögskola och högskola. Eftergymnasiala studier med hippologisk inriktning erbjuds, utöver den hippologiska högskoleutbildningen även i form av s.k. kvalificerad yrkesutbildning. Hästinriktade påbyggnadsutbildningar ges bland annat av vissa naturbruksgymnasier, KomVux, SLU och andra utbildningsanordnare. Inom ridsporten finns även ett samarbete etablerat med studieförbundet SISU, vilket främst avser bildning kring hästar, hästhållning m.m. för ideellt verksamma.</p>
<h2>1.1 Gymnasiala utbildningar Naturbruksprogrammet</h2>
<p>I nuläget finns naturbruksprogram med hästinriktning vid 28 av landets totalt 47 naturbruksskolor. Antalet elever i årskurs 3 uppgår till ca 500. I vissa fall ges utbildningen som specialutformade gymnasieprogram eller som lokala grenar.</p>
<p>Riksrekryterande naturbruksprogram med lokala grenar ges vid tre av landets naturbruksgymnasier nämligen Vretaskolan, Plönningeskolan och Kvinnersta naturbruksgymnasium. Utbildningen vid Plönningeskolan är främst inriktad mot ridsport, medan Vretaskolans utbildning avser dressyr, hoppning, trav, skolkörning och stuteri. Utbildningen vid Kvinnersta är inriktad mot brukskörning och trav. Även vid Bollerups lantbruksinstitut, som är en s.k. fristående skola, ges ett riksrekryterande naturbruksprogram med inriktning hästhållning.</p>
<p>Krokoms gymnasieskola är huvudman för den riksrekryterande gymnasieutbildningen ”Hästhållning med inriktning travsport”, som genomförs vid Trav och galoppskolan Wången.</p>
<p>Förutom grundläggande gymnasiala program genomförs diverse olika gymnasiala påbyggnadsutbildningar med inriktning häst vid landets naturbruksgymnasier.</p>
<h2>Specialidrott inom gymnasieskolan – riksidrottsgymnasier</h2>
<p>Ridsporten disponerar totalt 35 årselevplatser på riksidrottsgymnasier för grenarna hoppning, dressyr och fälttävlan. Huvudman för gren hoppning och dressyr är Kolbäckådalens gymnasieförbund, Hallstahammars kommun. Specialidrottsundervisningen bedrivs vid Ridskolan Strömsholm. Huvudman för gren fälttävlan är Västerhöjdsgymnasiet, Skövde kommun. Utbildningen i specialidrott bedrivs vid Grevagården.</p>
<p>Den ersättning som betalas av RF till de kommuner som anordnar riksidrottsgymnasier är lika stor oavsett specialidrott och uppgår för individuella idrotter till 32 000 kr per elev och år, medan motsvarande siffra för lagidrotter är 17 000 kr per elev och år.</p>
<h2>1.2 Folkhögskoleutbildning</h2>
<p>HF är en ideell förening med SGC, SvRF och STC som medlemmar. Folkhögskolan anordnar kurser dels vid Ridskolan Strömsholm, dels vid Trav och Galoppskolan, Wången. Vissa av kurserna är utlokaliserade till annan ort än Strömsholm respektive Wången.</p>
<p>Källa : HF.</p>
<p>Under 1999 erhöll HF statsbidrag via Folkbildningsrådet för 5 285 deltagarveckor, vilket i pengar motsvarade 5,573 miljoner kr. Antalet deltagare vid de långa folkhögskolekurserna uppgick till 345, medan motsvarande siffra för de korta kurserna var 3 074.</p>
<p>De långa kurserna vid Ridskolan Strömsholm består av: allmän kurs grundkurs (hästskötarkurs) ridinstruktörskurs ridledarkurs</p>
<p>De långa kurserna vid Trav och galoppskolan Wången består av: allmän kurs (ungdomsledarutbildning) tränaraspirantkurs körlicenskurser (förlagda till olika tävlingsbanor) hovvårdskurs</p>
<h2>1.3 Eftergymnasiala utbildningar</h2>
<p>Hippologiska högskoleutbildningen</p>
<p>Kvalificerad yrkesutbildning</p>
<p>Djursjukvårdarutbildning</p>
<p>Den hippologiska högskoleutbildningen beskrivs i kapitel 5. AGROVÄST Livsmedel AB, huvudman för den Biologiska</p>
<p>Yrkeshögskolan (BYS), Skara, anordnar sedan år 1998 en tvåårig utbildning inom ramen för Kvalificerad Yrkesutbildning, Företagande med häst. Utbildningen har två inriktningar: Landsbygdsföretagande och Hovslageri. Antalet årselevplatser uppgår totalt till 28, varav 20 avser landsbygdsföretagande och 8 hovslageri. Vad gäller hovslagarinriktningen sker samverkan med SLU:s hovslagarskola i Skara.</p>
<p>SLU ger en tvåårig yrkesutbildning för djursjukvårdare. Utbildningen omfattar bland annat husdjurens biologi och handhavande samt sjukdoms- och sjukvårdslära inriktat på sällskapsdjur, t.ex. hundar, katter och hästar. Det antas årligen 20 studenter till utbildningen, vilket genomförs i Skara. De som gått utbildningen arbetar främst vid djursjukhus och djurkliniker.</p>
<p>Förutsättningarna för att införa en särskild inriktning mot hästar och hästhållning inom ramen för det tvååriga lantmästarprogrammet som ges av SLU analyseras för närvarande av SLU.</p>
<h2>1.4 Vissa övriga utbildningar</h2>
<p>Hovslagarutbildning</p>
<p>Diverse fortbildningskurser, t.ex. SLU och BYS Akademiridskolan</p>
<p>Seminassistentkurs</p>
<p>Naturmedicinska utbildningar av olika privata utbildningsanordnare</p>
<p>Hovslagarskolan i Skara med SLU som huvudman utbildar ungefär 10 hovslagare per år. Utbildningen omfattar 40 veckor. Hovslagarskolan utbildar även andraårselever på den KY-utbildning som ges av AGROVÄST Livsmedel AB med inriktning hovslageri.</p>
<p>AGROVÄST Livsmedel AB, Skara, är huvudman för BYS och Hästkunskapscentrum. Hästkunskapscentrum ger i nuläget två distansutbildningar: grundläggande hästkunskapskurs och ridinstruktörsutbildning. Den senare sker i samverkan med HF. Förutsättningarna för att ge fortbildningskurser inom ramen för BYS prövas för närvarande. I planerna ingår att utbildningarna skall ske på distans med hjälp av internetbaserad inlärningsteknik.</p>
<p>SLU ger vissa fortbildningskurser inriktade på häst, t.ex. avel, utfodring, träningsfysiologi. Kurserna berättigar deltagarna till högskolepoäng om de uppfyller kraven för godkännande. Vid SLU ges även en fortbildningskurs för sjukgymnaster med inriktning häst.</p>
<p>Vid Flyinge ges en seminassistentkurs med ca 15 deltagare per år. Efter godkänd kurs får deltagarna behörighet att arbeta som seminassistent. Vid Flyinge får ca 4 stipendiater möjlighet att under två år utbilda och träna sig i rid- eller körkonst inom ramen för den s.k. Akademiridskolan. Flyinge utbildar även 5–10 hästskötare varje år genom att de anställs som praktikanter under sex månader, och efter genomförd praktikperiod har de möjlighet att avlägga prov för att få s.k. hästskötarexamen.</p>
<h2>1.5 Skrivelse från Länsstyrelsen i Jämtlands län</h2>
<p>2000-10-30</p>
<p>Hästpolitiska utredningen (Jo 2000:01)</p>
<p>Spektern 103 33 Stockholm</p>
<p>Länsstyrelsen i Jämtland vill härmed lämna följande förslag till hästpolitiska utredningen gällande utbildning för samer så att de kan använda hästen i renskötselarbetet som ett alternativ till motorcykel.</p>
<h2>Bakgrund</h2>
<p>Länsstyrelsen genomförde under år 1995–1997 en tvåveckors utbildning för samer i syfte att skapa förutsättningar för samerna att använda sig av hästar i renskötselarbetet som ett alternativ till att använda motorcykel. Utbildningen skapade förutsättningar för att använda sig av hästar i renskötselarbetet under fältmässiga förhållanden. Enligt vår mening finns det flera fördelar av att använda sig av häst i stället för motorcykel. Dels är hästar att föredra framför motorcykel ur miljö- och naturvårdssynpunkt, dels skapas goda förutsättningar för samerna att utveckla hästturismverksamhet i den svenska fjällvärlden. Hästarna medverkar även till att främja jämställdhet mellan könen, då kvinnorna kan delta i samlingsarbetet om hästar används.</p>
<p>Erfarenheterna av den genomförda utbildningen är mycket god. De samer som gått utbildningen använder sig numera i stor utsträckning av hästar i renskötselarbetet, vilket också inneburit att kvinnorna på ett mer aktivt sätt deltagit i det direkta renskötselarbetet under sommartid. Sametinget är också nöjda med den genomförda utbildningen och de möjligheter som denna har skapat. Ekonomiska resurser och till del även personella har dock saknats, vilket medfört att inga utbildningsinsatser vidtagits sedan år 1998 utöver det interregprojekt med häst och ren som pågår mellan Jiingvaerie sameby och Östre Namndals reinbeitesdistrikt.</p>
<p>Med stöd av rennäringslagens 32 § meddelar länsstyrelserna tillstånd för att få bedriva organiserad ridverksamhet på renbetesfjällen. Vi anser att det finns behov av att införa någon form av kompetensbevis för att sådant tillstånd skall kunna meddelas för att säkerställa att de som bedriver organiserad ridverksamhet på renbetesfjällen har god kännedom om gällande regelverk. Den påbyggnadsutbildning som för närvarande ges av KomVux i Åre kommun avseende hästturism kan efter att den kvalitetssäkras utgöra kompetensbevis som medför att tillstånd kan meddelas om att få bedriva organiserad ridverksamhet i renbetesfjällen. För att ta till vara på synergieffekter i form av hästar, utrustning och lärare anser vi att den praktiska delen av denna utbildning bör förläggas till Wången. Detta skulle också i sig medföra att den praktiska utbildningen skulle förbättras och kunna kvalitetssäkras. Vi avser att uppta kontakter med Åre kommun för att diskutera en eventuell förändring av den praktiska utbildning vid KomVux:s påbyggnadsutbildning i hästturism, och kommer på sikt att skärpa kraven för att meddela tillstånd för att få bedriva organiserad ridverksamhet i renbetesfjällen samt kontroll av regelverket.</p>
<h2>Förslag</h2>
<p>Vi föreslår att ekonomiska resurser tillförs länsstyrelsen i Jämtland via Jordbruksverket så att ovan refererad utbildning kan återupptas. Utbildningen består av en tvåveckors grundkurs, vilken bör förläggas till Trav och Galoppskolan Wången, och en praktikvecka ute på fjället samt vidareutbildning som fortbildningskurser med speciell temainriktning. Vi har fört diskussioner med Trav och galoppskolan Wången om förutsättningar för att den två veckor långa grundkursen kan ges vid deras Wången. De har förklarat sig positiva till att så sker, men att närmare diskussioner rörande upplägg och finansiering måste ske innan slutlig ställning kan tas.</p>
<p>Vi bedömer att det finns ett behov av att utbilda ungefär 60 samer per år under fyra år i att använda hästar i renskötselarbetet. Därefter får fortsatt ställning tas till fortsatta utbildningsinsatser, bl.a. i samråd med samernas företrädare.</p>
<p>Vi föreslår att länsstyrelsen i Jämtland är huvudman för att utbildningen genomförs. Utbildningen skall vara öppen för deltagande från samtliga 52 samebyar, således inte endast de som finns i Jämtland. Vi ser det som rimligt att så sker mot bakgrund av att den två veckor långa grundutbildningen skall ske vid Trav och Galoppskolan Wången, Krokoms kommun, som ligger i Jämtland.</p>
<p>Vi bedömer att kostnaderna för att genomföra utbildningen uppgår till ca 1 miljoner kr per år. Eleverna får själva betala kostnaden för kost och logi.</p>
<p>Vi föreslår således att ekonomiska resurser anvisas till Länsstyrelsen i Jämtland för att genomföra ovan nämnda utbildning.</p>
<p>Med vänlig hälsning</p>
<p>Jone Bixo</p>
<p>Bilaga Utbildningsplan</p>
<h2>Bilaga 5</h2>
<p>1. Bakgrund till Forskning inom hästsektorn (kap. 7)</p>
<h2>1.1 Skrivelse från Nationella Stiftelsen för Hästhållningens Främjande</h2>
<p>Hästsportens Hus den 6 september 2000</p>
<p>Utredningen om svensk hästpolitik (Jo 2000:1)</p>
<p>Spektern 103 33 STOCKHOLM</p>
<h2>Förslag angående svensk hästforskning</h2>
<p>Hästpolitiska utredningen har under juli månad genomfört en hearing ang. svensk hästforskning. Peter Kallings, ATG, redovisade då på uppdrag av NS näringens förslag till åtgärder på forskningsområdet. Förslaget finns beskrivet i kapitel 11 i ”Nationellt utvecklingsprogram för svensk hästnäring (2000-03-08)”.</p>
<p>Utredningen har därefter bett stiftelsen närmare beskriva bakgrunden till näringens förslag och hur förslaget är tänkt för att forskningsinsatserna inom svensk hästnäring skall kunna förbättras fram över.</p>
<p>Mot bakgrund härav önskar därför stiftelsen framföra följande synpunkter och förslag till den Hästpolitiska utredningen.</p>
<p>Den moderna hästnäringen har utvecklats kraftigt under främst de senaste två decennierna. Omsättningen inkl. spel på hästar närmar sig 20 miljarder kronor årligen. Näringens bidrag till det moderna välfärdssamhället växer. Vi tänker då inte främst på bidraget till sysselsättningen och ekonomin, utan framför allt på den betydelse hästen och näringen har på det sociala området. Närmare var tredje svensk har direkt eller indirekt en kontakt med näringen. Hästen är för många unga människor, inte minst flickor, av stor betydelse för deras egen utveckling genom att samvaron med hästen sannolikt leder till ett utvecklat ansvarstagande, en utveckling på det känslomässiga planet och stärker det psykiska välbefinnandet. På dessa områden vet vi dock alltjämt för lite om hästens roll.</p>
<p>Många människor är idag på ett eller annat sätt engagerade i hästnäringen. Näringen består dessutom av främst många små företag. Näringens utveckling, omfattning och struktur har därför motiverat regeringen att tillsätta den Hästpolitiska utredningen med uppgift att föreslå en sammanhållen politik på området.</p>
<p>Utbildning och forskning är två områden som är av avgörande betydelse för att stärka en närings konkurrenskraft inom ramen för en marknadsekonomi. De är särskilt lämpliga som hästnäringen består av många små företag med en förhållandevis dålig lönsamhet parad med att många som är sysselsatta inom näringen har en förhållandevis låg utbildningsnivå och det förekommer en bristande kompetens inom många områden. Utbildning och forskning är också två områden som lämpar sig väl för ett engagemang från statens sida, då åtgärder inom dessa områden stärker marknadskrafterna.</p>
<p>Under främst 1990-talet har den offentliga sektorn gjort betydande insatser – ofta i samverkan med näringen – inom främst utbildningsområdet. Vi tänker i första hand på tillkomsten av Hästsportens Folkhögskola, utvecklingen av antalet naturbruksgymnasier och andra gymnasier med hästutbildning, det hippologiska högskoleprogrammet och den särskilda barn- och ungdomssatsningen. När det gäller vår syn på utbildningsfrågorna hänvisas till den skrivelse som stiftelsen lämnat separat till utredningen.</p>
<p>För att insatserna på utbildningsområdet skall få avsedd effekt – att stärka näringens konkurrenskraft och säkra en god hästhållning – krävs att ny kunskap successivt utvecklas. Samspelet mellan utbildning och forskning är viktigt för att utbildningen skall få avsedd effekt. Särskilt gäller detta mellan hippologprogrammet och forskningen. Problemet är emellertid att forskningsinsatserna från såväl näringens som statens sida är allt för begränsade och otillräckliga.</p>
<p>Frän näringens sida avsetts årligen ca. 3–4 miljoner kr för forskningsändamål. Huvuddelen av insatserna, ca. 2,5 miljoner kr, görs av Aktiebolaget Trav och Galopp (ATG) genom dess forskningskommitté. Djurförsäkringsbolaget AGRIA har också en forskningskommitté för hästforskning, som årligen fördelar forskningsanslag på sammanlagt ca. 0,6 miljoner kr. Vissa insatser görs även av Svenska Travsportens Centralförbund (STC), främst inom områdena avelsvärderingsmetodik och otillåten medicinering. Insatserna har karaktär av försöksverksamhet.</p>
<p>Mot den bakgrunden har stiftelsen tidigare genomfört en studie om näringens syn på forskningen och hur man skall kunna förbättra insatserna på området. Studien, som bifogas, har legat till grund för beredningen av det nationella utvecklingsprogrammet. Vid sidan av bristande forskningsresurser framhålls av näringens företrädare behovet av att näringen tar fram ett forskningsprogram för att utifrån näringens behov tydliggöra vilka insatser som önskas. Dessutom pekas på behovet av att säkerställa att resultatet av genomförda insatser kommer näringen till del.</p>
<p>I linje med förslagen i nationella utvecklingsprogrammet samt med utgångspunkt från ställningstagande i NS:s styrelse föreslås att staten och näringen gemensamt ansvarar för att insatserna på hästforskningsområdet inom ramen för följande förslag uppgår till ca.10 miljoner kr per år under de närmaste fem åren.</p>
<p>NS är beredd att genom ett avtal med staten ta ansvar för huvudmannaskapet för verksamheten genom att inrätta Hästnäringens Forskningsfond, Hästnäringens Forskningsråd och Hästnäringens Forskningsforum.</p>
<p>Hästnäringens Forskningsfond  föreslås bestå av företag och organisationer inom näringen som bidrar med resurser för forskningsinsatser samt staten genom förslagsvis Skogs- och Jordbrukets Forskningsråd (SJFR eller dess efterföljare). Fondens uppgift är att medverka till att resurserna för hästforskning ökar. Forskningsfonden bör finansieras till lika delar av näringen och staten. Målsättningen är att fonden skall göra det möjligt att årligen avsätta ca. 10 miljoner kr för forskningsinsatser inom hästnäringens område.</p>
<p>Hästnäringens Forskningsråd  föreslås disponera de medel som fonden årligen kan avsätta för forskningsinsatser. Medlen skall fördelas i öppen konkurrens och med utgångspunkt från näringens behov av insatser inom hela det område som hästnäringen representerar. Rådet bör bestå av personer, som utses av berörda organisationer inom näringen och SJFR, och som innehar erforderlig kompetens för att på ett professionellt sett kunna bedöma och utvärdera inkomna ansökningar och slutredovisningar.</p>
<p>Hästnäringens Forskningsforum  består av företrädare för forskningens avnämare, som t.ex. tränare, uppfödare, hästägare m.fl., och forskarsamhället, som t.ex. SJFR, SLU, SVA m.fl., samt de organisationer som avsätter resurser till verksamheten inkl. näringens centralorganisationer. Syftet med detta forum är att med en viss periodicitet fastställa inriktningen av planerade forskningsinsatser och redovisa resultatet av gjorda insatser.</p>
<p>De närmare formerna för samarbetet mellan näringen och staten beträffande insatserna på forskningsområdet föreslår vi diskuteras i detalj med företrädare för SJFR. Vidare är det angeläget att hålla nere administrativa kostnader. Av det skälet bör erfarenheter från ATG:s forskningskommitté, SJFR och Stiftelsen Lantbruksforskning (SLF) tas tillvara.</p>
<p>NATIONELLA STIFTELSEN FÖR</p>
<p>HÄSTHÅLLNINGENS FRÄMJANDE</p>
<h2>Bilaga 6</h2>
<p>1 Bakgrund till Hästens roll i jordbrukspolitiken (kap. 8)</p>
<h2>1.1 Hästsektorns betydelse för jordbrukets intäkter</h2>
<p>Enligt Jordbruksverkets bedömning uppgick jordbrukssektorns intäkter från foderförsäljning, exklusive upplåtande av betesmark, till hästar som inte finns på jordbruksfastigheter till 504 miljoner kr för år 1999. Vid bedömningen har antagits att det totala antalet hästar uppgår till ca 175 000, varav ca 96 000 inte finns på jordbruksfastigheter. Vidare har antagits att jordbrukaren vid försäljning av foder erhåller samma pris som gäller vid försäljning av hö och halm till lantmännenföreningarna.</p>
<p>Antalet inackorderade hästar vid jordbruksfastigheter uppgick enligt Statistika centralbyråns (SCB) senast tillgänglig statistik från år 1994 till 24 000 hästar. Priset för inackordering varierar, men uppgår som ett genomsnitt till ca 1 500 kr per månad, förutom för betesperioden (ca 3,5 månader) då den är lägre. Intäkterna från betesperioden bedöms uppgå till i genomsnitt 1 000 kr per häst och betesperiod. Totalt sett skapar inackorderingsverksamheten intäkter till jordbrukssektorn i storleksordningen 330 miljoner kr per år.</p>
<p>Jordbrukssektorns intäkter i form av försäljning av hästar, uthyrning av hästar för fritids- och turridning, lägerverksamhet m.m. är svåra att uppskatta. Intäkterna torde dock minst motsvaras av fodermedlens alternativvärde för de ca 56 000 hästar som berörs. Fodermedlens alternativvärde exklusive bete uppgår till ca 5 250 kr per häst och år enligt Jordbruksverkets bedömning. Betets alternativvärde torde variera kraftigt, men torde lågt skattat uppgå till 500 kr per häst och år. Totalt sett bedöms jordbrukets intäkter från försäljning av hästar, uthyrning av hästar för fritids- och turridning, lägerverksamhet m.m. uppgå till ca 315 miljoner kr per år.</p>
<p>Hästsektorns samlade betydelse för jordbrukarnas intäkter uppgår således till ca 1 150 miljoner kr per år. Detta är i linje med den bedömning som gjorts av Nationella Stiftelsen för Hästhållningens Främjande (NS). NS har även bedömt att lantbrukets intäkter från eller alternativvärde av körslor i skog med häst uppgår till ca 60– 90 miljoner kr per år.</p>
<h2>1.2 Antalet hästar på jordbruksfastigheter m.m.</h2>
<p>Antalet hästar på jordbruksföretag med mer än 2,0 ha åkermark uppgick enligt SCB år 1999 till 79 710. Hästarna fanns på 14 309 jordbruksföretag. Antalet jordbruksföretag uppgick totalt till 80 435. Detta innebär att ungefär vart sjätte jordbruksföretag håller en eller flera hästar. Västra Götalands och Skåne län är de i absoluta tal största hästlänen vad gäller hästar som finns på jordbruksföretag.</p>
<p>Antalet hästar som hålls på jordbruksfastigheter har under senare tid minskat något. Orsakerna till detta är rimligen flera och statistiken för år 1997 har baserats på ett urval. Antalet jordbruks-</p>
<p>Källa: SCB.</p>
<p>Av de jordbruksföretag som håller hästar har 2 648 endast en häst. Antalet företag med 2–5 hästar är vanligast förekommande; ca 55 % av jordbruksföretagen som håller hästar har denna numerär. 3 312 företag har 6–25 hästar, medan 385 jordbruksföretag har fler än 25 hästar. Företagen med fler än 25 hästar håller i genomsnitt 47 hästar, medan motsvarande siffror är 3,0 och 10,5 för de företag som håller 2–5 hästar respektive 6–25 hästar.</p>
<p>Den huvudsakliga driftsinriktningen, enligt SCB:s övergripande typklassificering, för de jordbruksföretag som håller hästar är småbruk (5 980 företag) och husdjursskötsel (5 211 företag).</p>
<p>Den senast tillgängliga statistiken från Lantbruksregistret över antal jordbruksföretag som bedriver inackorderingsverksamhet avser år 1994. Antalet företag med inackorderingsverksamhet var 4 584, vilket innebär att ungefär vart fjärde jordbruksföretag som håller hästar till del även bedriver inackorderingsverksamhet. Antalet inackorderade hästar beräknades för år 1994 till 24 318, vilket innebär att genomsnittsgården som bedriver inackorderingsverksamhet inhyser 5,3 hästar.</p>
<p>För ytterligare statistik om antalet hästar i jordbruket, dess geografiska fördelning m.m., se avsnitt 3 i denna bilaga. 2 Ekonomiska konsekvenser av mina förslag</p>
<h2>2.1 Finansiell sammanställning för det svenska landsbygdsutvecklingsprogrammet år  2000–2006 m.m.</h2>
<p>Källa:  Jordbruksdepartementet.</p>
<p>Det svenska landsbygdsutvecklingsprogrammet bedöms helt ta i anspråk de ekonomiska ramar som fastställts för jordbrukspolitiken i Sveriges anslutningsfördrag med EU. Programmet bedöms vara fullt intecknat under år 2001. För de därnäst följande åren kan det finnas ekonomiska medel som inte tas i anspråk. Mer säkra bedömningar kan dock tidigast göras efter det att ansökningar skett till de olika åtgärderna för år 2001.</p>
<p>I första hand föreslår jag att mina förslag vad gäller kompensationsbidrag till mindre gynnade områden i stödområdena 1–5 och stöd för öppet och varierat odlingslandskap i stödområdena 1–3 samt stöd till hotade inhemska hästraser skall finansieras inom gällande ekonomiska ram för det svenska landsbygdsutvecklingsprogrammet om inte denna fullt ut tas till vara. Pengar som inte går åt inom en eller flera åtgärder bör då flyttas över från den eller dessa till åtgärden kompensationsbidrag till mindre gynnade områden respektive stöd för öppet och varierat odlingslandskap (mitt förslag medför endast förändring jämfört med nuläget i stödområdena 1–3 för stöd till öppet och varierat odlingslandskap) och stöd till utrotningshotade husdjursraser, om de beviljade ansökningarna för dessa tre åtgärder överstiger fastställd ekonomisk ram för respektive åtgärd. På så sätt finansieras mina förslag om att hästar äldre än sex månader skall anses utgöra en djurenhet och således räknas med när företagets minsta djurtäthet fastställs i de två berörda åtgärderna.</p>
<p>Om det visar sig att den tillgängliga ekonomiska ramen för det svenska landsbygdsutvecklingsprogrammet tas i anspråk fullt ut med nu gällande regler föreslår jag att mina förslag avseende kompensationsbidrag till mindre gynnade områden och öppet och varierat odlingslandskap skall finansieras genom att det sker en generell reducering av stödnivåerna i de två aktuella åtgärderna. Reduceringen av stödnivåerna skall såldes medverka till att den fastställda ekonomiska ramen för respektive åtgärd bibehålls.</p>
<p>Sammanfattningsvis bedömer jag att kostnaderna för att hästar skall omfattas av kompensationsbidrag till mindre gynnade områden för odling av vall och bete i stödområdena 1–5 kommer att uppgå till ca 41 miljoner kr per år. Kostnaderna för att hästar skall omfattas av stöd till öppet och varierat odlingslandskap inom stödområdena 1–3 bedömer jag kommer att uppgå till ca 21,5 miljoner kr per år. Kostnaderna för att stöd skall ges för bevarande av vissa inhemska hästraser bedömer jag kommer att kosta ca 1,3 miljoner kr per år. Jag har genomgående beräknat vad mina förslag maximalt kan komma att kosta.</p>
<p>För det fall den ekonomiska ramen för genomförande av landsbygdsutvecklingsprogrammet fullt ut tas till vara bedömer jag att det krävs en generell reducering av stödnivåerna med ca 7,5 % vad gäller kompensationsbidrag till mindre gynnade områden och med ca 4 % vad gäller öppet och varierat odlingslandskap. Stöd för att bevara vissa inhemska hästraser anser jag då bör ske genom att kostnaderna för åtgärden kompetensutveckling minskas i motsvarande mån.</p>
<p>Min bedömning av kostnaderna inom olika åtgärder till följd av mina förslag redovisas i avsnitt 2.3–2.5 i denna bilaga. Vidare gör jag i dessa avsnitt en bedömning av den generella reducering av stödnivåerna som kan komma att krävas för att den ekonomiska ramen för åtgärderna inte skall överskridas om det inte finns medel från andra åtgärder i landsbygdsutvecklingsprogrammet som kan tas i anspråk för att finansiera kostnadsökningarna.</p>
<h2>2.2 Antal hästar m.m. vid jordbruksföretag i stödområdena  1–5</h2>
<p>I de nedanstående tabellerna visas hur många hästar, nötkreatur och tackor samt tillgängliga arealer av vall och bete på åkermark som finns i stödområdena 1–5.</p>
<p>Källa: SCB.</p>
<p>Källa: SCB.</p>
<p>Källa: SCB.</p>
<p>I de nedanstående tabellerna visas hur många hästar som finns på jordbruksföretag med mer än 2,1 ha åker och där företaget i övrigt inte har några djurenhetsgrundande djurslag. Vidare framgår företagens vall- och betesareal samt hur många hektar vall och bete som finns utöver de 60 första hektaren vid de berörda jordbruksföretagen.</p>
<p>Stödområde</p>
<p>Källa: SCB.</p>
<p>Stödområde</p>
<p>Källa: SCB.</p>
<h2>2.3 Ekonomiska konsekvenser av mitt förslag vad gäller förändringar i reglerna för det s.k. kompensationsbidraget till mindre gynnade områden</h2>
<p>Den budgeterade ekonomiska ramen för stödformen kompensationsbidrag uppgick år 1999 till ca 570 miljoner kr. Utfallet blev ca 585 miljoner kr. Stöd har getts dels för odling av vall och betesmark, dels för odling av spannmål och potatis i stödområdena 1–3. Vid stöd för odling av vall- och betesmark i stödområdena 1–5 har det ställts krav på att jordbruksföretagaren har ett minsta antal djurenheter sett i relation stödberättigad s.k. foderareal för att stöd skall beviljas. Totalt utbetalades stöd med ca 473 miljoner kr för denna del av s.k. kompensationsbidragsstödet, se tabell 6. För odling av spannmål och potatis i stödområdena 1–3 utgick kompensationsbidrag med ca 112 miljoner kr under år 1999, se tabell 6.</p>
<p>Källa:  Statens Jordbruksverk.</p>
<h2>Min bedömning</h2>
<p>Mot bakgrund av statistik i tabell 1–6, och med beaktande av det stödbelopp som utgår per hektar för odling av vall och betesmark inom åtgärden och respektive stödområde samt gällande arealfaktor, gör jag bedömningen att kostnaderna kommer att uppgå till ca 41 miljoner kr för att hästar skall utgöra ett s.k. djurenhetsgrundande djurslag inom ramen för kompensationsbidrag vid odling av vall och bete.</p>
<p>I samtliga berörda stödområden (1–5) är foderarealen större än tillgängligt antal djurenheter. Jag bedömer mot den bakgrunden att de flesta hästarna i områdena medför att kompensationsbidrag kommer att utgå för odling av vall och bete till den del som motsvarar hästarnas sammanlagda antal djurenheter. Jag vill peka på att den statistik jag fått av SCB inte innehåller uppgift om antal getter av honkön vid de berörda jordbruksföretagen. Likaså avser SCB:s statistik nötkreatur som är 1–2 år gamla, medan kompensationsbidrag lämnas för nötkreatur från 6 månader. Detta spelar dock ingen avgörande roll vid beräkning av de ekonomiska konsekvenserna av mitt förslag, då min bedömning baseras på vad mitt förslag kan komma att kosta som mest.</p>
<p>Genom att reducera de nu gällande stödbeloppen inom ramen för kompensationsbidraget generellt för samtliga stödområden och ersättningsberättigade produktionsformer med ca 7,5 %, allt annat lika, kommer mitt förslag att vara finansierat inom budgeterad kostnadsram för åtgärden, vilken för övrigt är densamma som nu gäller för år 2000.</p>
<h2>2.4 Ekonomiska konsekvenser av mitt förslag vad gäller förändringar i reglerna för öppet och varierat odlingslandskap inom stödområdena  1–3</h2>
<p>Totalt utbetalda stöd inom ramen för miljöstödsprogrammet enligt rådets förordning 2078/92 uppgick per den 3 juli 2000 enligt Statens jordbruksverk till 2 050,5 miljoner kr för åtaganden gällande år 1999. Den budgeterade ekonomiska ramen för de s.k. miljöstödena enligt rådets förordning 2078/92 uppgår för samma tidsperiod till 2 340 miljoner kr.</p>
<p>Mot bakgrund av statistik i tabellerna 1 och 7, och med beaktande av det stödbelopp som utgår per hektar för odling av vall inom åtgärden och respektive stödområde samt gällande arealfaktor, gör jag bedömningen att kostnaderna kommer att uppgå till ca 21,5 miljoner kr för att hästar skall utgöra ett s.k. djurenhetsgrundande djurslag inom ramen för stöd till öppet och varierat odlingslandskap inom stödområdena 1–3.</p>
<p>Genom att generellt reducera stödet för ersättningen till öppet och varierat odlingslandskap inom stödområde 1–5 med ca 4 %, allt annat lika, bedömer jag att kostnaden kan finansieras inom befintlig kostnadsram för det svenska landsbygdsutvecklingsprogrammet.</p>
<h2>2.5 Ekonomiska konsekvenser av mitt förslag vad gäller stöd för bevarande av utrotningshotade husdjursraser</h2>
<p>Antalet ston som betäckts år 1999 inom de fyra aktuella raserna: russ, nordsvenska hästen, kallblodstravaren och den svenska ardennern uppgick år 1999 till 2 457 (509 russ, 578 nordsvenska hästen, 891 kallblodstravare och 569 ardenner). Det finns ingen statistik att tillgå över hur många av dessa som finns på jordbruksfastigheter med mer än 2,1 ha åker.</p>
<p>Jag bedömer efter samtal med företrädare för SH och STC att ungefär 2 000 renrasiga avelsston av berörda raser finns på jordbruksfastigheter. Ungefär 65 % av avelstona föder året efter betäckningsåret ett levande föl. Stona betäcks i princip uteslutande med renrasiga avelshingstar.</p>
<p>Mot bakgrund av att jag föreslår att stöd skall utgå med 1 000 kr per djurenhet för avelsston av nämnda raser som nedkommer med levande fött föl kommer kostnaden att uppgå till ca 1,3 miljoner kr per år. Denna kostnad föreslår jag skall finansieras genom att kostnaderna för åtgärden kompetensutveckling inom det svenska landsbygdsutvecklingsprogrammet minskas i motsvarande mån.</p>
<h2>2.6 Ekonomiska konsekvenser av mina förslag vad gäller åtgärderna kompensationsbidrag och öppet och varierat odlingslandskap för enskilda jordbruksföretagare</h2>
<p>För att finansiera mitt förslag vad gäller åtgärden kompensationsbidrag föreslår jag att medel som inte används fullt ut i andra åtgärder i det svenska landsbygdsutvecklingsprogrammet vid behov skall föras över till åtgärden kompensationsbidrag till mindre gynnade området. Om det inte finns några ekonomiska medel att disponera från andra åtgärder föreslår jag att det sker en generell reducering vad gäller det nuvarande stödet med ca 7,5 % per hektar. Effekterna av mitt förslag visas i den nedanstående tabellen.</p>
<p>För att finansiera mitt förslag vad gäller öppet och varierat odlingslandskap föreslår jag att medel som inte används fullt ut i andra åtgärder i det svenska landsbygdsutvecklingsprogrammet vid behov skall föras över till åtgärden öppet och varierat odlingslandskap. Om det inte finns några ekonomiska medel att disponera från andra åtgärder föreslår jag att det sker en generell reducering vad gäller det nuvarande stödet med ca 4 % per hektar. Effekterna av mitt förslag visas i den nedanstående tabellen.</p>
<p>Källa . Egen sammanställning.</p>
<p>Konsekvenserna för den enskilde jordbruksföretagaren av mina förslag vad gäller åtgärderna kompensationsbidrag och öppet och varierat odlingslandskap för det fall den ekonomiska ramen för det svenska landsbygdsutvecklingsprogrammet tas till vara fullt ut kan beräknas utifrån förändrade stöd per hektar och företagarens befintliga situation vad gäller djurinnehav, foderareal m.m. Effekterna kommer att variera mellan olika jordbruksföretagare. Jag vill dock visa på ett exempel:</p>
<p>Konsekvensen för en enskild jordbrukare i stödområde 1–3 som i nuläget odlar 50 ha vall och har en tillräcklig minsta djurtäthet, och som i övrigt uppfyller kriterierna för att erhålla såväl kompensationsbidrag som stöd från åtgärden öppet och varierat odlingslandskap, blir att stödet inom dessa två åtgärder minskar med 10 500 kr per år. I stället för att som i nuläget få 190 000 kr per år i stöd kommer bonden att få 179 500 kr per år i stöd. För det fall att jordbrukaren i nuläget endast har tillgång till 45 djurenheter innan hänsyn tas till hästinnehavet, men har fem hästar på jordbruksföretaget, kommer den ekonomiska konsekvensen av mitt förslag medföra att jordbruksföretagaren kommer att få 179 500 kr per år i stöd i stället för som nu 171 000 kr. 3 Viss statisk kring hästantal vid jordbruksföretag m.m.</p>
<p>Källa: SCB.</p>
<p>Källa: SCB. 4 Stödområden</p>
<p>Källa:  Statens jordbruksverk</p>
<p>Källa : Statens jordbruksverk.</p>
<h2>Bilaga 7</h2>
<p>1 Bakgrund till Företag och organisationers konkurrensförmåga (kap. 10)</p>
<h2>1.1 Sport- och avelsorganisationernas konkurrensförmåga</h2>
<p>I mitt uppdrag ingår att undersöka förutsättningarna för organisationers och företags konkurrensförmåga inom hästsektorn. Vad gäller företagare inom sektorn finns endast begränsad statistik att tillgå och den avser ridskolor och travtränare. För trav- och galoppsällskapena som anordnar trav- och galopptävlingar finns statistik att tillgå. För andra företagare som t.ex. uppfödare, hingstägare, hästägare, stalluthyrare, hästturistföretag m.m. finns ingen samlad statistik att tillgå.</p>
<p>I den nedanstående tabellen redovisas vissa nyckeltal för olika centralorganisationernas verksamhet.</p>
<p>SvRF är ett av 67 specialidrottsförbund som ingår i RF. Det statliga stödet till idrotten kanaliseras via RF. RF skall enligt regleringsbrev för år 2000 fördela statsbidrag till sådan idrottsverksamhet som främjar integration, jämställdhet, ökat deltagande av människor i alla åldrar, god etik samt motverkar våld. Principerna för hur stödet fördelas till de olika specialidrottsförbundet har fastställts av 1991 års riksidrottsstämma. Specialförbunden skall äska medel för sin verksamhet vart tredje år, och skall då redovisa sin s.k. basverksamhet, vilket avser specialförbundens ordinarie verksamhet. För att bedöma de olika specialförbundens utveckling skall ett statistiskt underlag gällande föreningsantal, antal aktiva, lokala aktivitetsstödsaktiviteter (LOKaktiviteter) och utbildningsinsatser redovisas. Dessa data kopplas dock inte till budgetprocessen. Modellen för att fördela medlen bygger på subjektiva antaganden och sker i dialog med specialförbunden. RF har funnit att nu gällande modell är den som är bäst lämpad för att fördela medlen efter det att andra tänkbara modeller har analyserats.</p>
<p>Källa : RF.</p>
<h2>1.2 Ridskolornas ekonomi</h2>
<p>Det finns ca 600 ridskolor i landet. Av dessa deltar ungefär en tiondel i ett projekt (den s.k. Affärsskolan) som sker i samarbete mellan SvRF och LRF Konsult AB.</p>
<p>I tabellen nedan visas ett antal ekonomiska nyckeltal för år 1998 gällande 59 ridskolor som deltog i projektet under år 1998. * avser den avskrivning som LRF Konsult AB bedömer bör ske.</p>
<p>Det statliga lokala aktivitetsstödet, s.k. LOK-stöd, ges dels för sammankomster, dels för antalet deltagare vid sammankomsten, till specialidrottsförbund som är medlemmar i RF. Stöd utgår för närvarande med 12 kr per sammankomst och 2,30 kr per deltagare. LOK-stöd lämnas för sammankomster med minst tre deltagare i åldern 7–25 år, förutom för handikappade där stöd utgår oavsett ålder. En sammankomst måste vara minst 60 minuter för att vara berättigad till att erhålla LOK-stöd. Det krävs också att sammankomsten skall innehålla en gemensam samling med någon form av instruktion, och att närvarokort förs. Föreningarna skall redovisa antalet genomförda sammankomster till och deltagaraktiviteter till respektive distriktsförbund. Stödets regler fastställs av RF. Det statliga LOK-stödet som kanaliseras via RF är lika stort oavsett specialidrott, och utgår med ca 12 kr per sammankomst och ca 2,30 kr per deltagare. * Ersättning per sammankomst uppgår till ca 12 kr och ersättning per deltagare till ca 2,30 kr</p>
<p>Källa: RF.</p>
<h2>1.3 Trav- och galoppbanornas ekonomi</h2>
<p>ATG fördelar spelintäkterna till banorna efter en skala som baseras på ett grundbelopp och en premiedel. Den senare utbetalas om banan uppvisar en spelökning jämfört med föregående år. Grundbeloppet justeras årligen och ökar med hela eller del av föregående års premie. Banornas intäkter består till ca 85 % av intäkter från totalisatorspelet.</p>
<p>Källa : ATG.</p>
<h2>1.4 Travtränarnas ekonomi</h2>
<p>LRF Konsult AB har i samarbete med TR och STC för år 1995 och 1997 tagit fram en ekonomiprofil för professionella travtränare. I analysen för år 1995 deltog 40 professionella travtränare, medan motsvarande siffra för analysen år 1997 var 28. Analysen bygger på de deltagande tränarnas bokföring, men till följd av att det bland annat finns skillnader i kontoplaner och konteringsprinciper har vissa justeringar gjorts för att jämförelser skall vara möjliga. Vidare har antaganden gjorts vad gäller travtränarens egna uttag i form av lön.</p>
<p>Kommentarer:</p>
<p>Analysen för år 1997 visar på att tränaren med utgångspunkt från medianvärdet hade möjlighet att ta ut en månadslön på ca 11 000 kr per månad under förutsättning att företaget skulle uppnå ett nollresultat. Träningsverksamheten visar ett minusresultat på 18 000 kr per häst när antagande gjorts om att tränaren skall ta ut en månadslön på 12 000 kr. Slutsatsen är att tränarens förutsättningar att ta ut månadslön är starkt beroende av intäkter från löpkörning (körsvensprovision, uppsittningsavgift, tränarpremier) eller t.ex. nettointäkter från hästförsäljning. Debiterad träningsavgift per häst uppgick år 1997 till 145–155 kr per dag. Kapacitetskvoten visar att fullt betalt erhölls för 77 % av det totala antalet boxar som travtränaren disponerade. Orsakerna till det relativt låga kapacitetsutnyttjandet är dels tomboxar, dels att tränaren har egna hästar som inte ger träningsintäkter. 2 Skrivelse från Svenska Ridsportförbundet 2000-10-10</p>
<p>Hästpolitiska utredningen (Jo 2000:01) Spektern 103 33 Stockholm</p>
<h2>ANGÅENDE RIDSKOLORNAS HÄSTANSKAFFNING</h2>
<p>Den svenska ridskolan och dess verksamhet är i många avseende unik. På ridskolan samlas och engageras barn, ungdomar och äldre kring ett gemensamt intresse kring hästar och ridning. Verksamheten som bedrivs vid ridskolorna är till stor del inriktad på att ge barn, ungdomar m.fl. en stimulerande fritidsaktivitet. Vidare bedrivs handikappanpassad verksamhet vid flera av landets ridskolor, och antalet handikappade utövare uppgår till ca 3 000. Ridskolornas verksamhet har därigenom betydelse för bl.a. välfärd, folkhälsa och ungdomars utveckling.</p>
<p>Svenska Ridsportförbundet har ca 215 000 medlemmar, knappt 70 % av medlemmarna är yngre än 25 år. Ungefär 85 % av medlemmarna är kvinnor. Antalet ridskolor uppgår till drygt 600, varav ungefär 80 % drivs av den lokala ridklubben. Ridskolornas ekonomi är i många fall svag, verksamheten är beroende av det stöd som ges av samhället i form av statligt, och i förekommande fall, kommunalt aktivitetsstöd, kommunala satsningar på ridanläggningar och ridvägar m.m. Priset för att delta i ridskoleverksamheten varierar mellan olika landsändar. Priset är som högst i storstadsregionerna (ca 150 kr per ridlektion), medan det är lägre i glesbygden (ca 75 kr per ridlektion). Möjligheten att höja priset är i många fall begränsad, speciellt mot bakgrund av att kostnaden för att få utöva ridsport måste vara rimlig. Vår bedömning är att det kostar ungefär 4 000–6 000 kr per år och ungdom för att delta i ridskoleverksamhet (avser endast ridavgifter, utrustning).</p>
<p>Ridskolorna har under lång tid pekat på svårigheter att kunna införskaffa väl utbildade hästar till sin verksamhet, som är anpassade till användarnas behov, inte minst barnen och ungdomarnas. Detta gäller såväl stor häst som ponny. Då ridskolornas ekonomiska resurser i flera fall är små saknas förutsättning att köpa hästar som har vissa önskvärda kvaliteter. Möjlighet att lånefinansiera inköp av hästar är begränsad och ridskolornas har ofta en svag likviditet. Ridskolorna bedrivs i de flesta fall på ideell bas. Förutsättningarna för att bedöma hästarnas utbildningsnivå, ridbarhet m.m. varierar. I vissa fall, t.ex. till följd av ridskolans geografiska läge, är förutsättningarna små för att ridskolan skall kunna prova flera olika hästar innan inköp. Det finns ingen samlad marknadsplats för utbildade unghästar, utan hästarna som är till salu finns på flera olika ställen. Det är inte ovanligt att ridskolorna köper sina hästar av s.k. hästhandlare, utan att först ha provat hästen. För det fall hästen inte passar för ridskolans behov kan den i många fall återlämnas mot en viss avgift. Hästen säljs då ofta vidare till en annan ridskola, som ges möjlighet att prova den osv. Hästarnas härstamning är inte sällan okänd.</p>
<p>Förutsättningarna för att Svenska Ridsportförbundet skall kunna ta en aktiv del i arbetet med att förbättra ridskolornas möjlighet att anskaffa hästar med lämpliga kvaliteter till rimliga kostnader har prövats, men ekonomiska resurser har saknats till detta angelägna ändamål. I samband med hästpolitiska utredningens arbete hoppas vi att frågan kan prövas, då vi anser att den har väsentlig betydelse för att bevara och utveckla sektorn.</p>
<p>Mot denna bakgrund föreslår vi att Svenska Ridsportförbundet inrättar ett särskilt bolag som skall ha till syfte att anskaffa hästar av lämpliga kvaliteter för ridskolornas behov vad gäller såväl stor häst som ponny. Hästarna skall köpas in och ägas av bolaget, och landets ridskolor ges möjlighet att hyra hästar som är anpassade till användarnas förutsättningar. För att hålla nere kostnaden för ridskolorna att hyra hästar av bolaget arbetar vi aktivt för att förbundet bl.a. tillsammans med våra sponsorer skall kunna ta ansvar för bolagets driftkostnader (administration, försäkring m.m.). De ekonomiska resurser som förhoppningsvis kan tillskjutas av staten skall således endast användas för inköp av hästar, vilka sedan skall hyras ut till landets ridskolor. För att starta upp bolagets verksamhet behövs ett temporärt statligt stöd på 10 miljoner kr per år under fem år. Därefter anser vi att bolaget på ett bra sätt kan utvecklas på egna ben, och säkerställa att hästarna vid landets ridskolor kommer att hålla en hög kvalitet. För en detaljerad finansieringsanalys och prognosticerad resultatutveckling för bolaget hänvisas till bil. 1.</p>
<p>För Svenska Ridsportförbundet</p>
<p>Strömsholm den 10 oktober 2000/</p>
<p>Peter Torndahl/Generalsekreterare</p>
<h2>Bilaga 8</h2>
<p>1 Vissa  EU-länders tillämpning av de EU delfinansierade stöden inom den gemensamma jordbrukspolitiken m.m.</p>
<p>Beslut om hur det s.k. landsbygdsutvecklingsprogrammet skall genomföras under programperioden 2000–2006 i medlemsländerna har fattats under hösten 2000. De enskilda medlemsländernas programdokument är i flera fall ännu inte offentliga. Jag har således saknat möjlighet att beskriva hur länder jämförbara med Sverige kommer att tillämpa de av EU delfinansierade åtgärderna inom ramen för det s.k. landsbygdsutvecklingsprogrammet under nu gällande programperiod. Detta spelar dock ingen roll för de förändringar som jag föreslår. Jag skulle dock se det som värdefullt om en sådan kartläggning görs inför den hästkonferens som kommer att anordnas under 2001 i samband med Sveriges ordförandeskap i EU.</p>
<p>Jag tycker att det finns anledning att redovisa hur olika medlemsländer tidigare hanterat hästar och hästhållning inom ramen för den gemensamma jordbrukspolitiken under programperioden 1995–1999. I samband med den nu gällande programperioden har en generell förändring skett vad gäller kompensationsbidrag till mindre gynnade områden. De djurbaserade stöd inom ramen för kompensationsbidrag till mindre gynnade områden som under programperioden 1995–1999 betalades ut för viss djurhållning (tillämpningarna varierade mellan medlemsländerna) har nu tagits bort i och med införandet av det s.k. landsbygdsutvecklingsprogrammet. Numera utgår kompensationsbidrag till mindre gynnade områden endast i form av stöd till växtodling, t.ex. vall, bete, spannmål.</p>
<p>Den nedanstående genomgång baseras på uppgifter från den utredning som Nationella Stiftelsen för Hästhållningens Främjande (NS) genomförde år 1995–1996, Hästen i Sverige, europa och jordbrukspolitiken.</p>
<h2>1.1 Finlands tillämpning av den gemensamma jordbrukspolitiken  1995–1999</h2>
<h2>1.1.1 Miljöstödsprogrammet</h2>
<p>Miljöstödsprogrammet baseras på en basdel som kompletteras med ett antal särskilda delprogram.</p>
<p>För att få stöd inom miljöprogrammets basdel krävs bland annat att: odlingsarealen uppgår till minst 3 ha brukaren upprättar ett miljövårdsprogram brukaren följer fastställda gödslingsrekommendationer brukaren anlägger dikesrenar längs utfallsdiken, bäckar och vattendrag brukaren skall bevara landskapet öppet och bevara biologisk mångfald</p>
<p>Det finns ingen koppling mellan djurhållning och arealanvändning för att erhålla ersättning från miljöersättningsprogrammets basdel. Detta medför att renodlade hästföretag kan erhålla ersättning för t.ex. vallodling.</p>
<p>Källa : NS.</p>
<p>De olika delprogrammen inom miljöprogrammet består bland annat av anläggande av våtmark och skyddszoner, biologisk mångfald, ekologisk produktion, utrotningshotade husdjursraser.</p>
<p>Finska hästen är klassificerad som utrotningshotad och ersättning utgår med 780 kr per häst och år för de hästar som är > 1 år. För att få stödet krävs bland annat att brukaren kan styrka djurets rastillhörighet med härstamningsuppgifter.</p>
<h2>1.1.2 Kompensationsbidrag till mindre gynnade områden</h2>
<p>Djurbaserat kompensationsbidrag utgår till hästar. Ersättningen uppgår till 1 640 kr per häst och år för hästar som är äldre än 6 månader. Vidare utgår det ett arealbaserat kompensationsbidrag till vall och betesmark, stöd ges med 1 640 kr per hektar. Det ställs inga krav på att gården har ett visst antal djurenheter, en s.k. minsta djurtäthet, för att brukaren skall kunna få det arealbaserade kompensationsbidraget.</p>
<p>Särskilda beräkningsgrunder finns i de fall brukaren har hästar och samtidigt har djurfoderproduktion på gården (lägsta beloppet av antal hästar*1 640 kr/st resp. djurfoderareal *1 640 kr/ha).</p>
<h2>1.1.3 Investeringsstöd och startstöd</h2>
<p>Investeringsstöd kan beviljas brukare som har jordbruk som huvudsysselsättning eller får minst 50 % av sin totala inkomst från jord- och/eller skogsbruk, turism eller hantverk eller annan verksamhet som syftar till att hålla landskapet öppet. Arbetsinkomsten skall vara högst 120 % av den genomsnittliga bruttolönen för andra arbetstagare än lantarbetare i regionen. Stödet kan utgå i form av kapital tillskott, räntesubvention, uppskjutande av återbetalning eller en kombination av nämnda alternativ.</p>
<p>Startstöd kan ges till brukare yngre än 40 år vid nyetablering av jordbruksföretag. För att få stöd krävs att brukaren får minst 50 % av sin inkomst från jord- och skogsbruk, turism, hantverk m.m. Startstödet kan fås dels som ett bidrag på upp till 136 000 kr per brukare, dels kan stödet ges i form av ett räntestöd vid upplåning av kapital. Räntestödets kapitaliserade värde får inte överstiga 136 000 kr.</p>
<h2>1.1.4 Nationellt stöd</h2>
<p>I samband med Finlands EU-inträde förhandlade Finland fram särskilda övergångsstöd som finansieras nationellt. Stödet avtrappades successivt under perioden 1995–1999 och ersattes i områden norr om den 62:a breddgraden (motsvarar ca 55% av Finlands odlingsmark) från och med år 2000 med ett långsiktigt nordligt stöd. Under år 2000 utgick stöd enligt tabell 2 nedan.</p>
<p>Källa :NS.</p>
<h2>1.2 Irlands tillämpning av den gemensamma jordbrukspolitiken år  1995–1999</h2>
<h2>1.2.1 Miljöstödsprogrammet</h2>
<p>Miljöprogrammet består av ett basprogram (REPS, Rural environment protection scheme), och sex tilläggsprogram. För att få stöd krävs att jordbrukaren upprättar en särskild brukningsplan. För de som deltar i basprogrammet, vilket omfattar en period av fem år, ges ersättning med ca 1 300 kr per hektar. Stödet är maximerat till ca 52 000 kr per år, vilket motsvarar 40 hektar. Jordbrukaren måste följa brukningsplanen för att stöd skall betalas ut. Brukningsplanen omfattar bland annat åtgärder inom följande områden: avfallshantering: brukaren skall förbinda sig att följa en plan som omfattar hela gården vad gäller lagring av stallgödsel m.m. gräsmark: skötseln skall bland annat undvika att erosion och övergödning av vattendrag uppstår skydda och bibehålla vattendrag: staket skall sättas upp runt de vattendrag som är vattentäckta minst nio månader per år så att djuren inte kan gå ned till vattnet skydd av biologisk mångfald: brukaren får inte ta bort våtmarker, naturlig flora m.m. reparationsarbete: reparation av staket, gärdsgårdar m.m. skall ske med hänsyn till djuren samt landskapets karakteristika permanenta kantzoner vid vattendrag bevara föremål av historiskt och arkeologiskt intresse</p>
<p>För att få delta i de sex tilläggsprogram som finns krävs att brukaren är ansluten till miljöprogrammets basprogram. Utifrån hästsektorns perspektiv är det främst tre tilläggsprogram som spelar roll: 1) Utrotningshotade husdjursraser: ersättning ges med ca 1 040 kr per djurenhet. Hästraser som omfattas av stödet är Irish Draught och connemaraponnyn. 2) Fritidsaktiviteter på gårdens marker: De brukare som upplåter mark för allmänheten att utöva fritidsaktiviteter får ett extra stöd på ca 260 kr per hektar, dock max. för 40 hektar.</p>
<h2>1.2.2 Kompensationsbidrag till mindre gynnade områden</h2>
<p>Ungefär 70 % av Irland omfattas av stöd till mindre gynnade områden. Stödet har under perioden 1995–1999 endast getts för djur. Kompensationsbidrag har betalats ut med 750 kr per avelssto och år för de åtta första stona, därefter med 700 kr per avelssto och år upp till maximalt 30 ston.</p>
<h2>1.2.3 Investeringsstöd och startstöd</h2>
<p>Den irländska hästsektorn har inte möjlighet att direkt ta del av de investeringsstöd som ligger inom ramen för jordbrukets effektivisering i enlighet med rådets förordning 2328/91. Dock finns ett särskilt investeringsstöd på gårdsnivå, som tillämpas i samtliga landsbygdsområden förutom närområden till Dublin och några andra större städer. Vid t.ex. stallbyggnation kan stöd fås med 50 % i mindre gynnade områden och 40 % i övriga områden för kostnader upp till ca 106 000 kr.</p>
<p>Startstöd kan ges till jordbrukare yngre än 35 år under vissa förutsättningar, t.ex. att jordbruk utgör huvudsaklig sysselsättning och att jordbrukets arbetsbehov motsvarar minst en arbetskraftsenhet. Hästhållning utgör en kompletterande verksamhet och det krävs att brukaren bedriver traditionell jordbruksproduktion för att startstödet skall kunna fås vid hästhållning. Stöd ges med 60 000 kr per brukare.</p>
<h2>1.2.4 Särskilda strukturfondsprogram för hästar och hästhållning på Irland</h2>
<p>På Irland har det under programperioden 1995–1999 funnits två särskilda strukturfondsprogram inom ramen för det s.k. mål 1programmet, ”Development of the Horse industry” respektive ”Training for the Horse industry”. Programmen omfattar hela Irland, då alla delar av Irland är kategoriserat som ett s.k. mål 1område. Enligt uppgift från the Irish Horse Board kommer programmen att fortsätta under nu gällande programperiod, men den närmare utformningen är ännu inte klar.</p>
<p>Development of the Horse Industry omfattade under perioden 1995–1999 totalt ca 43 miljoner kr. Programmet bestod av följande delar: avelshingstar av hög kvalitet (3,35 miljoner kr) avelsston av hög kvalitet (12,33 miljoner kr), ersättning ges med ca 5 000 kr per registrerat föl för ston som uppfyller vissa villkor utveckling och etablering av stamböcker (0,95 miljoner kr) utveckling av artificiell inseminationsteknik (AI) (2,6 miljoner kr) informationsmaterial och marknadsföringshjälpmedel närvara och marknadsföra irländska sporthästar vid internationella evenemang anordna tävlingar för sporthästar och ponnyer (dock ej prispengar)</p>
<p>Training for the Horse Industry omfattade ca 10,6 miljoner kr under perioden 1995–1999 och har använts för att bygga upp ett internationellt hästinstitut.</p>
<h2>1.3 Storbritanniens tillämpning av den gemensamma jordbrukspolitiken år  1995–1999</h2>
<p>Hästen beaktas i liten omfattning i Storbritanniens tillämpning av den gemensamma jordbrukspolitiken. Hästar äldre än sex månader omfattas av djurenhetsbegreppet, men djurbaserat kompensationsbidrag ges inte till hästar utan endast till nötkreatur och får. Det ges inga arealbaserade kompensationsbidrag, dvs. stöd till t.ex. växtodling.</p>
<p>Miljöstödsprogrammet omfattar 16 delprogram, men det finns inga villkor för att företaget skall ha ett visst antal djurenheter för att stöd skall kunna ges, förutom för delprogram för att bevara hedar där en minskning av antalet tackor medför ersättning med ca 265 kr/djurenhet.</p>
<p>Stöd för investeringar ges inte.</p>
<h2>1.4 Frankrikes tillämpning av den gemensamma jordbrukspolitiken år  1995–1999</h2>
<h2>1.4.6 Miljöstödsprogrammet</h2>
<p>Det franska miljöstödsprogrammet består dels av ett nationellt program för att bevara extensiva gräsmarker, dels ett centralt fastställt regelverk (Cadre Réglementaire Géneral) som består av sju delprogram. De 22 regionerna och de fyra territorierna har möjlighet att genomföra lokala miljöstödsprogram efter godkännande av kommissionen.</p>
<p>För att få del av det nationella programmet för att bibehålla extensiva gräsmarker krävs att brukaren har minst 3 ha vall eller betesmark. Antalet djurenheter per hektar skall vara mellan 0,6–1. Hästar äldre än två år anses utgöra en djurenhet, och hästar som är mellan sex månader och två år utgör 0,6 djurenheter. Stöd ges med 415 kr/ha, dock maximalt 41 500 kr per jordbruksföretag och år.</p>
<p>De sju delprogram som ingår i Cadre Régleméntaire Géneral omfattar bland annat stöd till ekologisk odling, omvandling av åkermark till extensiv gräsmarksproduktion, minskad användning av handelsgödsel m.m. Programmet omfattar även stöd till vissa utrotningshotade inhemska hästraser (trait du Nord, auxois, boulonnais, braton, camargue, cob normand, comtos, ardennais, percheron, landais, merens, mulaisser du poitou, pottok, baudais du poitou, ane grand noir barry). Ersättning ges till avelsston och till hingstar som är äldre än två år. Ersättning utgår med 415 kr per djurenhet. I vissa regioner utgår kompletterande stöd för att bevara vissa inhemska hotade husdjursraser, bland annat hästar. Detta kompletterande stöd kan ges med maximalt 675 kr per djurenhet.</p>
<h2>1.4.7 Kompensationsbidrag till mindre gynnade områden</h2>
<p>Kompensationsbidrag till mindre gynnade områden ges varken som stöd till djurhållning eller som stöd till växtodling. Istället ges stödet till de mindre gynnade områdena i form av moderniseringslån och lån till boskapsuppfödning.</p>
<p>Moderniseringslån kan beviljas för investeringar i fasta anläggningar om de bedöms effektivisera produktionen. Lån ges dock inte till köp av jordbruksfastighet eller till produktionsgrenar som det råder överskott på. Maximalt lånebelopp är 1,13 miljoner kr, vilket motsvarar två årsarbetskrafter. Moderniseringslån kan till del används för investeringar i turismaktiviteter. Låneräntan är 2,75 % för nystartare och 3,75 % för redan befintliga jordbruksföretag. Efter tolv år debiteras marknadsränta. Amorteringstiden är 20 år.</p>
<p>Lån till boskapsuppfödning kan även ges till tyngre hästraser. Stödet kan ges för investeringar i byggnader, inredning samt djur. För att få lån krävs att brukaren på egen hand finansierar 30 % av investeringskostnaden. Maximalt lånebelopp är 415 000 kr.</p>
<h2>1.4.8 Investeringsstöd och startstöd</h2>
<p>Startstöd kan ges till jordbrukare yngre än 35 år. Om brukaren har barn skjuts åldergränsen uppåt ett år för varje barn samt med ett år för det fall brukaren har genomfört militärtjänst. Startstödet varierar mellan 72 000–325 000 kr för det fall företaget drivs av en ensam brukare. Stödet varierar även mellan olika områdena med hänsyn till om de är mindre gynnade eller ej. Stödet betalas ut med två tredjedelar under företagets första verksamhetsår.</p>
<p>De som har fått startstöd eller som uppfyller de generella kraven för att få startstöd kan även få startlån. Lånet skall främst användas till köp av jordbruksfastighet. Det krävs att jordbrukaren har traditionell jordbruksproduktion som sin huvudsakliga verksamhet för att stöd skall kunna ges. Maximalt lånebelopp uppgår till 690 000 kr. Om även make/maka är engagerad i företagets drift kan lån beviljas med maximalt 1,1 miljon kr. Låneräntan är 2,75 % de tolv första åren i mindre gynnade områden, därefter baseras låneräntan på gällande marknadsränta. I övriga områden än de mindre gynnade är låneräntan 4 % under de nio första åren. Amorteringstiden är femton år. 2 Hur andra länder hanterat vissa frågor av intresse för utredningen</p>
<p>Inom EU finns ett gemensamt regelverk på avelsområdet. Regelverket reglerar handel med hästdjur, organisationen på hästavelsområdet m.m. De enskilda länderna beslutar själva om de organisationer som ansöker om att få föra stambok uppfyller de krav som ställs. Detta medför att de organisatoriska lösningarna på avelsområdet i vissa avseenden skiljer sig åt mellan olika länder.</p>
<p>I Danmark har de olika rasavelsföreningarna godkänts av staten att ansvara för och genomföra avelsvärderingar. Samtliga rasavelsföreningar, förutom för raserna inom trav- och galoppsporterna, samverkar kring registrering och stambokföring inom Landskontoret för hästar. Rasavelsföreningarna har godkänts av staten att föra stambok och register inom den egna rasen, men har valt att överlåta den praktiska hanteringen av dessa uppgifter till Landskontoret. Landskontoret för hästar är en del av Lantbrukets rådgivningscenter som tillhandahåller rådgivning för flera av de större produktionsgrenarna inom jordbruket. Landskontoret för hästar bedriver förutom stambokföring och registrering av hästar även en rådgivningsverksamhet inom t.ex. avel, utfodring, stallutformning och ekonomi. Verksamheten omsatte år 1999 8,2 miljoner dkr och finansierades till ungefär 80 % av uppdragsintäkter från uppfödarna och med ca 5 % av intäkter från ägarföreningarna (rasavelsföreningarna). Resterande del, ca 1,3 miljoner dkr, betalades av den danska staten.</p>
<p>I Finland finns en central stamboks- och registerförande organisation för samtliga hästraser, Suomen Hippos (SuH), där olika rasavelsföreningar och sportförbund är medlemmar. Organisationen ansvarar även för genomförande av avelsvärderingar i samtliga raser. SuH ansvarar också för banspel vid travtävlingar. Det statligt ägda bolaget Veikkaus ansvarar för förtidsspel vid travtävlingar. Staten tar ut en skatt på 10 % av</p>
<p>SuH:s omsättning på totalisatorspelet. Totalisatorspel i SuH:s regi uppgick till ca 700 miljoner FIM år 1999. Utav av dessa 10 % återförs ca 40 % (motsvarade ca 30 miljoner FIM år 1999) till SuH som används för att betala uppfödarpremier (10 miljoner FIM, ca 80 % avser travhästar), stöd till prispengar (6,5 miljoner FIM), investeringsstöd till travbanor, datasystem m.m. (ca 10,5 miljoner FIM). En miljon FIM används för att betala hästforskningsverksamhet vid hästforskningscentrum i Ypäjä, där även hästinstitutet för utbildning är beläget. Två miljoner FIM används för att finansiera centrala delar av avelsverksamheten: ungefär en miljon FIM används för finansiera delar av SuH:s avelsavdelning och en miljon FIM ges till de sexton rasavelsföreningarna/hästavelsförbunden för att finansiera genomförande av identitetskontroller m.m. Förutom det statliga stödet finansieras avelsverksamheten av serviceavgifter från uppfödare/hästägare.</p>
<p>I Norge ansvarar Norsk Hestesenter (NHS) för avelsvärdering inom samtliga 20 hästraser och i samråd med berörd rasavelsförening för upprättande av avelsplaner. NHS sköter även register- och stambokföring inom vissa raser, dölehäst, nordlandshäst/- lyngshäst, fjording och norsk varmblodig ridhäst samt raser där rasavelsförening inte finns. För registrering och stambokföring inom de andra raserna ansvarar berörd rasavelsförening. Flera rasavelsföreningar utgör stiftare i NHS, som stiftades år 1985. NHS erhåller stöd från staten med ca 16 miljoner nkr år 2000, varav ca fyra miljoner nkr avser avelsverksamhet. Resterande medel används för utbildning m.m. De lokala rasavelsföreningarna får ungefär en miljon nkr för att bedriva sin verksamhet. Det statliga stödet finansieras av statens andel av överskott från totalisatorspel på trav- och galopptävlingar. Utöver det statliga stödet finansieras avelsverksamheterna av relativt låga registreringsavgifter (100 nkr per föl om registrering sker inom en viss stipulerad tid) och avgifter för pass m.m.</p>
<p>I Tyskland är stambokföringen uppdelad så att varje delstat har sitt eget stambokskontor. Rasavelsföreningar verkar antingen i hela landet eller inom en eller några delstater. Stambokskontoren och rasavelsföreningarna samverkar inom ramen för Deutsche Reiterliche Vereinigung e.V (FN). FN har sammanlagt 26 medlemsorganisationer och som utgörs av nationella avelsföreningar för ridhäst-, ponny- och kallblodsraser samt araber, delstatliga stambokskontor och rasavelsföreningar. FN består av två huvudavdelningar, en för sport och en för avel. I Tyskland finns elva s.k. statsstuterier, dvs. stuterier som är statsägda. De bedriver avels- och uppfödningsverksamhet och vid anläggningarna genomförs bland annat prov för urval av avelsdjur. Vid stuterierna utbildas ofta hästar för att senare säljas vidare.</p>
<p>I Frankrike uppgick totalisatoromsättningen till knappt 35 miljarder FFR år 1999. Spel på trav- och galopptävlingar sköts av det statsägda bolaget PMU. Av omsättningen gick ca 70 % åter som vinster till spelarna (drygt 24 miljarder FFR), ca 13 % tillföll de tävlingsarrangerande banorna, och staten erhöll ca 17 %. Av de medel som staten fick in i skatt vid spel på trav- och galopptävlingar återfördes ca 800 miljoner FFR till hästsektorn. Fonden för uppfödning och tävling, vilken avser trav- och galopphästar, fick ca 575 miljoner FFR, medan Services de Haras et de l´equitation fick ca 215 miljoner FFR. Services des Haras verksamhet omfattar frågor rörande avel, forskning och utveckling, utbildning m.m. Services des Haras har 23 regionala kontor som också utgör s.k. statsstuterier där det bedrivs uppfödningsverksamhet. Vid vissa bedrivs även utbildning. De regionala kontoren svarar för identitetskontroll, utfärdar härstamningsbevis och identitetshandlingar samt för stambok. Ungefär 35 miljoner FFR anvisas av Services des Haras för hästforskningsändamål.</p>
<p>Vad gäller yrkesutbildningar kan konstateras att Finland och Norge har en särskild utbildningsanläggning för yrkesutbildningar på hästområdet. I Norge sker yrkesinriktade hästutbildningar vid NHS, i Finland vid hästinstitutet i Ypäjä. De utbildningar som finns liknar i mångt och mycket de som finns i Sverige, dock finns ingen hippologisk högskoleutbildning. I Danmark baseras utbildning av instruktörer och beridare på praktik hos särskilt godkända praktikvärdar. Vissa moment genomförs vid Williamsborg. Vad gäller trav- och galoppsporterna så finns ett liknande licenssystem som i Sverige för de aktiva, och utbildningarna som ges är anpassade till de krav som ställs för att få licens etc. 3 Viss statistik gällande internationell hästsport</p>
<h2>3.1 Travsport</h2>
<p>Frankrike, Italien och Sverige är de tre stora travnationerna i europa. Frankrike har den till antalet största avelsverksamheten, år 1997 betäcktes drygt 18 000 ston. Därefter följer Sverige, knappt 7 000 betäckta varmblodiga ston och knappt 900 kallblodiga ston år 1997, och Italien, drygt 6 000 varmblodiga ston. Uppfödarmedel förekommer i de flesta länder och är totalt som högst i Italien, därefter följer Frankrike och Sverige.</p>
<p>Totalisatorspelet på travhästar är störst i Frankrike (knappt tre miljarder euro år 1998), därefter följer Italien (knappt 1,6 miljarder euro år 1998) och Sverige (knappt 1,1 miljarder euro år 1998). Per capita är totalisatorspelet på travhästar högst i Sverige.</p>
<h2>3.2 Galoppsport</h2>
<p>USA är den till antalet hästar största galoppnationen i världen. Prispengarna är totalt sett högst i Japan och USA. Per löpning är dock prispengarna högst i Japan, nästan dubbelt så höga jämfört med de andra större galoppnationerna vad gäller slätlöpningar.</p>
<p>Källa: SGC.</p>
<p>Källa: SGC.</p>
<h2>3.3 Ridsport</h2>
<p>Den nedanstående statistiken är insamlad av den internationella ridsportorganisationen FEI. Uppgifterna är enligt FEI till del osäkra, bl.a. då olika tolkningar i vissa fall verkar ha skett mellan länderna vad gäller uppgift rörande t.ex. det totala antalet hästar i respektive land. Statistik har inhämtats från FEI:s samtliga medlemsländer. Vad gäller den traditionella ridsporten (FEI- discipliner) är den generellt störst vad gäller antalet utövare i europa. Ungefär 75 % av ryttarna finns enligt FEI:s statistik i</p>
<p>europa. Enligt samma statistik finns knappt 90 % av tävlingsryttarna i europa.</p>
<p>Källa : FEI.</p>
<p>Källa : FEI.</p>
<p>Den varmblodiga ridhästaveln är till antalet som störst i Tyskland. År 1998 föddes 23 500 varmblodiga ridhästföl i de tio stamböcker som per den 21 maj 1999 rapporterat fölresultat till World Breeding Federation for Sporthorses (WBFSH). Andra stora varmblodiga ridhästavelsnationer är Holland och Frankrike. Antalet födda föl år 1998 för de 42 stamböcker som rapporterar sina resultat till WBFSH framgår av nedanstående tabell.</p>
