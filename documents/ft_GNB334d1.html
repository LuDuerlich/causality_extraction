<h1>Till statsrådet Ulrica Messing</h1>
<h2></h2>
<p>Regeringen beslutade den 16 januari 1997 att tillkalla en parlamentarisk kommitté med uppgift att se över lagen (1950:382) om svenskt medborgarskap samt att utreda vissa speciella frågeställningar som rör medborgarskapslagstiftningen. I uppdraget har även ingått att överväga åtgärder som kan stärka medborgarskapets status. Genom tilläggsdirektiv den 17 juni 1998 har kommittén vidare getts i uppdrag att förutsättningslöst utreda frågan om dubbelt medborgarskap.</p>
<p>Till ordförande i kommittén förordnades den 14 februari 1997 oppositionsrådet Britt Olauson (s). Som övriga ledamöter förordnades den 20 mars 1997 jur.lic. Stig Alexandersson (m), riksdagsledamöterna Axel Andersson (s), Nalin Pekgul (s) och Agneta Brendt (s), numera riksdagsledamoten Johnny Gylling (kd), riksdagsledamoten Håkan Holmberg (fp), numera riksdagsledamoten Kenneth Johansson (c), riksdagsledamöterna Anita Jönsson (s), Sonia Karlsson (s) och Kenneth Kvist (v), socionomen Lena Olsson (mp) samt riksdagsledamoten Ingibjörg Sigurdsdóttir (s).</p>
<p>Håkan Holmberg och Lena Olsson entledigades den 1 december 1997 och ersattes då av f.d. statsrådet Karin Ahrland (fp) och jur.kand. Bodil Ceballos (mp).</p>
<p>Att som sakkunniga delta i kommitténs arbete förordnades den 20 mars 1997 departementsråden Ursula Grundell och Gunnar Herman-son. Som experter förordnades samtidigt utlänningsnämndsrådet Kurt Björk, kanslirådet Henrik Jermsten, avdelningsdirektören Bo Lundberg och avdelningschefen Birgitta Ornbrant. Därutöver har hovrätts-assessorn Anders Norin varit expert den 1 oktober 1997–16 november 1998.</p>
<p>Som sekreterare åt kommittén har hovrättsassessorn Lennart Strinäs tjänstgjort fr.o.m. den 10 mars 1997. Under tiden den 20 april–26 juni och den 23 november–31 december 1998 har även hovrättsassessorn Katarina Persson varit sekreterare.</p>
<p>Kommittén, som antagit namnet 1997 års medborgarskapskommitté, har i november 1997 överlämnat delbetänkandet Medborgarskap och identitet (SOU 1997:162).</p>
<p>Kommittén överlämnar härmed sitt slutbetänkande Svenskt medborgarskap (SOU 1999:34).</p>
<p>Karin Ahrland har avgett reservation. Särskilda yttranden har avgetts av Karin Ahrland, Stig Alexandersson och Bodil Ceballos.</p>
<p>Utredningsuppdraget är härmed slutfört.</p>
<p>Stockholm i mars 1999 4.2 Situationer i vilka dubbelt medborgarskap uppkommer 4.2.7 Efter medgivande att få behålla det svenska 4.4 Synen på dubbelt medborgarskap i 1963 årsoch 1997 års 4.5 1979 års ändring av 1 § MedbL angående 8.2 FN:s konvention om barnets rättigheter (Barnkonventionen).... 236 16.3 Regleringen i utlänningslagen (1998:529)291 17.5.1 Särskilda ceremonier vid erhållandet av svenskt 17.6 Sammanfattande överväganden i anslutning till frågan om 18.2 Avgifter i samband med förvärv av svenskt 18.4 Frågan om ratificering av 1997 års europeiska konvention</p>
