<h1>Sammanfattning</h1>
<h2></h2>
<p>De skyddsåtgärder för enskildas integritet som samlat sätts upp genom bestämmelserna i våra förslag till lagar om behandling av uppgifter i skatteförvaltningens beskattningsverksamhet respektive Tullverkets verksamhet samt i personuppgiftslagen och taxeringslagen m.fl. lagar, anser vi vara tillräckliga för att garantera att personuppgifter som samlas in i skatte förvaltningens eller Tullverkets verksamheter med revisioner och andra kontrollåtgärder inte behandlas på ett otillbörligt sätt. Härtill kommer att de uppgifter som behandlas omfattas av absolut sekretess hos skattemyndigheterna enligt 9 kap. 1 och 2 §§ sekretesslagen. Även hos Tullverket gäller enligt samma paragrafer sträng sekretess (omvänt skaderekvisit).</p>
<h2>9.3 Bruttoavisering inom folkbokföringen</h2>
<p>Bruttoavisering som metod för att tillhandahålla folkbokförings uppgifter inom statsför valtningen strider enligt vår uppfattning inte mot dataskyddsdirektivet, under förutsättning att fråga är om regel mässigt och frekvent återkommande aviseringar som avser en betydande andel av befolkningen. 9.3.1 Vad är bruttoavisering?</p>
<p>Vi redogör i avsnitt 3.2.4 för den gällande rättsliga regleringen av avi seringsregistret. En grundläggande bestämmelse i lagen (1995:743) om aviseringsregister är att uppgifter får lämnas ut från aviseringsregistret endast om uppgifterna enligt lag eller förordning får registreras i ett register hos mottagaren. Avisering får alltså som regel inte ske av andra uppgifter än de som beställaren själv får ha i ett personregister. I praktiken kan detta göras på tre olika sätt. Vissa mottagare kan få utvalda uppgifter med hjälp av naturliga avgränsningar, t.ex. kommuntillhörighet, medan uppgifter för andra mottagare kan väljas ut genom särskilda markeringar i aviseringsregistret, t.ex. för de personer som har körkort. Det tredje alternativet innebär att beställaren tillhandahåller aviser ingsregistret en fil med personnummer på de personer som skall omfattas av aviseringen, varefter ändringsavisering görs för de personerna.</p>
<p>Efter en framställning från Riksskatteverket infördes år 1997 ett system med s.k. bruttoavisering på medium för automatiserad databe handling för vissa myndigheter (se prop. 1995/96:217 s. 11 ff.). Bruttoavisering innebär att mottagarna får ändrings aviseringar avseende samtliga personer i aviseringsregistret. Ur det materialet får den mottagande myndigheten sedan själv söka fram uppgifter som rör per soner vilka är registrerade i dennes register, medan övriga uppgifter gallras. Ur valet av uppgifter görs alltså av den mot tagande myndigheten själv, och inte av Riksskatteverket som vid vanlig ändringsavisering.</p>
<p>Bruttoavisering får enligt förordningen (1996:1298) om aviseringsregister användas i förhållande till Rikspolisstyrelsen, Kriminal vårdsstyrelsen, Lantmäteriverket, Vägverket, Centrala studiestöds nämnden, Totalförsvarets plikt verk, kronofogdemyndigheterna och Svenska kyrkans centralstyrelse. Bakgrunden till Riksskatteverkets framställning om att få använda brutto avisering i förhållande till des sa myndigheter är att de alla är stora mottagare av ändrade folkbokförings uppgifter och att de, med undantag för Pliktverket, tidigare har haft möjlighet att ut nyttja ett system med bruttoavisering vid avisering genom det äldre riksaviseringsbandet.</p>
<p>Regeringen har vid olika tillfällen ansett att bruttoavisering har många fördelar jämfört med andra metoder (se t.ex. prop. 1995/96:217 s. 12 ff). Bland annat är bruttoavisering betydligt billigare än avisering genom filöverföring från den mot tagande myndigheten i de fall det handlar om användare av stora mängder folkbokföringsuppgifter. Vi dare skulle en metod som innebär att man använder sig av markeringar i aviseringsregistret i många fall kunna innebära nackdelar från integritetssynpunkt, t.ex. markeringar som utvisar att någon före kommer i polisens register. Det är inte heller alltid lämpligt att den myndighet som önskar få uppgifter aviserade, skickar en fil med personnummer på aktuella personer till Riksskatteverket. I vissa fall kan det nämligen innebära att känslig information lämnas ut till Riksskatteverket, t.ex. uppgifter om vilka personer som finns i olika polisregister. Det torde alltså även i framtiden finnas starka skäl för att bevara ett system med bruttoavisering. 9.3.2 Förhållandet till dataskyddsdirektivet</p>
<p>Bruttoavisering innebär att fler uppgifter än mottagaren behöver läm nas ut från aviseringsregistret. Det ändamål för vilket uppgifterna läm nas ut i dag är aktualisering, komplettering och kontroll av uppgifter i ett personregister som mottagaren är ansvarig för. Någon uttalad an ledning att i grunden förändra ändamålen med bruttoaviseringen finns inte. Frågan är hur utlämnande av uppgifter som mot tagaren inte behöver, ställer sig i för hållande till dataskyddsdirektivets bestämmelser. Enligt artikel 7 i dataskyddsdirektivet får personuppgifter behandlas endast under vissa förut sättningar, varav samtycke är det primära. Om samtycke saknas krävs att något av de i artikeln uppräknade situa tionerna är för handen. Bland annat får personuppgifter behandlas om det är nödvändigt för utförandet av en arbets uppgift av allmänt intresse eller som ett led i myndighetsutövning. Det kan enligt vår upp fattning inte sättas i fråga att behandling av personuppgifter för avise ringsändamål är tillåten med stöd av den bestämmelsen. Vad som kan disku teras är på vilket sätt avisering får göras.</p>
<p>Personuppgifter får enligt dataskyddsdirektivet samlas in bara för särskilda, uttryckligt angivna och berättigade ändamål. De får sedan inte behandlas för något ända mål som är oförenligt med de ursprung liga ändamålen (artikel 6.1 b). När det gäller aviseringar av ändringar av folkbokföringsuppgifter innebär dessa krav enligt vår mening inte några problem. Det är svårt att se att avisering av ändrade folkbok föringsuppgifter på något sätt skulle vara oförenligt med de syf ten för vilka uppgifterna ursprungligen samlas in, även om den senare behandlingen innefattar bruttoavisering. Det är från början till slut en fråga om kontrollerad folkbokföring. Dataskyddsdirektivet ställer emel lertid ytterligare krav på behandlingen av personuppgifter. Personuppgifter skall vara adekvata och relevanta och får inte omfatta mer än vad som är nödvändigt med hänsyn till de ändamål för vilka de har samlats in och för vilka de senare behandlas (artikel 6.1 c). Av data skyddsdirektivets ingress kan inte utläsas vad som närmare avses med den bestäm melsen. Inte heller har Datalagskommittén eller regeringen vidare kommenterat innebörden av bestämmelserna i direktivet och personuppgiftslagen.</p>
<p>När enskilda bestämmelser i dataskyddsdirektivet skall tolkas är det enligt vår mening viktigt att hålla i minnet vad som egentligen är syftet med direktivet, nämligen att vid behandling av personuppgifter skydda fysiska personers grundläggande fri- och rättigheter, särskilt rätten till privatliv, samt att underlätta det fria flödet av person uppgifter inom EU. Enligt vår uppfattning bör de relevanta bestämmelserna i data skyddsdirektivet tolkas så att bruttoavisering som metod för att tillgo dose behovet av korrekta folkbokföringsuppgifter inom förvaltningen, i sig inte strider mot direktivet. Det torde dock inte vara förenligt med direktivet att i alla sammanhang använda sig av bruttoavisering. Det avgörande anser vi måste vara om behand lingen är nödvändig  .</p>
<p>Datalagskommittén har i betänkandet Integritet – Offentlighet – Informationsteknik (SOU1997:39 s. 359) redovisat sin syn på nödvändighetskravet i dataskyddsdirektivet.</p>
<p>Vad nödvändighetsrekvisitet innebär är inte helt klart. De flesta uppgifter kan rent faktiskt utföras manuellt utan personregister även om det kostar mycket mer och tar betydligt längre tid än att behandla personuppgifter automatiskt.</p>
<p>Som vi ser det kan nödvändighetskravet inte rimligen innebära att det skall vara faktiskt omöjligt att utföra en uppgift utan sådan behandling av personuppgifter som omfattas av EG-direktivet och den föreslagna lagen. Kan en uppgift däremot utföras nästan lika enkelt och billigt utan att personuppgifter behandlas, kan det inte anses nödvändigt att behandla uppgifterna; det kanske går nästan lika bra att använda anonyma uppgifter.</p>
<p>Vi ansluter oss till Datalagskommitténs tolkning. Den ovan redovisade synen på nöd vändighetskravet avser i och för sig frågan om det över huvud taget är nöd vändigt att behandla personuppgifter på ett sä tt som omfattas av direktivet. Motsvarande synsätt anser vi dock kan läggas till grund för bedömningen av om en viss automatiserad behandling är nödvändig när alternativet inte är behandling som inte omfattas av dataskyddsdirektivet, utan en annan form av automatiserad behandling. Det måste således enligt vår mening vara försvarbart att i förhållande till en viss myndighet använda sig av bruttoavisering i stället för andra former av ändringsavisering. Hänsyn bör därvid tas till hur integritetskänsliga uppgifterna är, hur många personer som avses med avise ringen samt hur ofta uppgifter aviseras till myndigheten. Det innebär enligt vår mening att bruttoavisering är uteslutet om aviseringen avser endast ett fåtal personer eller om avisering görs endast vid något enstaka tillfälle. Nödvändighetskravet kan å andra sidan inte sättas så högt att det skall vara fråga om dagligen återkommande aviseringar som avser hela Sveriges befolkning. Enligt vår mening bör det, för att brutto avisering skall få användas, vara frågan om regelmässigt och frekvent återkommande aviseringar som avser en betydande andel av befolkningen. I de fall aviseringen rör uppgifter som till sin karaktär är sådana att det av integritetsskäl inte är lämpligt med andra aviseringsmetoder, t.ex. uppgifter om intagna i kriminalvårdsanstalt, torde kraven kunna sättas lägre än i andra fall.</p>
<p>Sammanfattningsvis hindrar tillämpningen av dataskyddsdirektivet enligt vår uppfattning inte användningen av bruttoavisering som metod för att tillhandahålla folkbokföringsuppgifter inom förvaltningen. Me toden bör dock användas endast när det efter noggrant övervägande befinns vara nödvändigt för att uppnå en rimlig effektivitet i avise ringsförfarandet.</p>
<h2>9.4 Sekretess inom exekutionsväsendet</h2>
<p>Vårt förslag:  Sekretess skall gälla inom exekutionsväsendet i mål eller ärende angående utsökning och indrivning samt i verksamhet enligt lagen (1986:436) om näringsförbud, för uppgift om enskilds personliga eller ekonomiska förhållanden, om det inte står klart att uppgiften kan röjas utan att den enskilde eller honom närstående lider skada eller men. Sekretessen skall dock inte gälla uppgift om förplikt else som avses med den sökta verkställigheten i ett pågående mål och inte heller beslut i ett mål eller ärende.</p>
<p>Motsvarande sekretess skall gälla i en myndighets verksamhet som avser förande av eller uttag ur utsöknings- och indrivnings databasen enligt lagen om behandling av uppgifter i exekutionsväsendets verksamhet, för uppgifter som har tillförts data basen.</p>
<p>Utan hinder av sekretessen skall uppgifter om en enskild få lämnas till förvaltare i den enskildes konkurs.</p>
<p>Ett kreditupplysningsföretag som har hämtat in en uppgift från exekutionsväsendets utsöknings- och indrivningsdatabas eller betal ningsföreläggande- och handräckningsdatabas, skall gallra uppgif ten, när den inte längre omfattas av undantaget från sekretess för upp gifter i ett pågående mål hos kronofogdemyndigheterna. 9.4.1 Sekretesslagens bestämmelser</p>
<p>I avsnitt 2.5.2 redovisar vi vilka sekretessregler som kan vara tillämpliga för verksamheten hos kronofogdemyndigheterna. Bestäm melser om sekretess inom exekutionsväsendet i mål eller ärenden angående exekutiv verksamhet finns i 9 kap. 19 § sekretesslagen (1980:100). Där anges att sekretess gäller för uppgifter om enskilds personliga eller eko nomiska förhållanden om det kan antas att den en skilde eller någon honom närstående lider avsevärd skada eller bety dande men om uppgifterna röjs. Ett rakt skaderekvisit uppställs alltså för att uppgifter skall kunna sekretessbeläggas. Vissa uppgifter i mål eller ärenden i den exekutiva verksamheten omfattas dock inte alls av sekretess. Det gäller uppgifter om förpliktelse som avses med den sökta verkställigheten och beslut i målet eller ärendet. Det innebär att exem pelvis information om att någon är gäldenär hos en kronofogde myndighet, uppgifter om dennes skuld, exekutionstitel och uppgifter om sökanden i enskilda mål skall lämnas ut utan föregående sekre tessprövning.</p>
<p>I verksamhet som avser förande av eller uttag ur register enligt utsökningsregisterlagen (1986:617) gäller motsvarande sekretess som i den övriga verksamheten för uppgifter som har tillförts registret. Det innebär att uppgifter om förpliktelser och beslut i mål eller ärenden som har tillförts och finns i ett register inte omfattas av sekretess, me dan övriga uppgifter inte skall lämnas ut utan sekretessprövning. Sek retessen för uppgifter i utsökningsregister gäller både i fråga om föran de av registret och uttag ur detsamma. Det är alltså inte endast hos kronofogdemyndigheterna och Riksskatteverket som en uppgift omfattas av sekretess, utan även hos andra myndigheter som har terminalåtkomst, dvs. Tullverket och skattemyndigheterna, dock endast så länge uppgiften finns kvar i registret. I praktiken innebär detta att sekretessen enligt 9 kap. 19 § sekretesslagen gäller så länge uppgiften endast är till gänglig via en terminalbild. När exempelvis en skattemyndighet gör en utskrift ur utsökningsregistret, kommer uppgiften i stället att omfattas av den sekretess som gäller för skattemyndigheten dvs. absolut sek retess.</p>
<p>Det raka skaderekvisitet kombinerat med den stora mängd uppgifter som inte omfattas av någon sekretess, innebär att sekretessen generellt är svag för uppgifter i den exekutiva verksamheten. Det är inte ofta som det kan antas att den enskilde lider avsevärd skada eller betydande men om en uppgift om honom lämnas ut. Kraven för sek retess är såle des mycket höga. Det är därför sällsynt att en krono fogdemyndighet kan vägra lämna ut en uppgift som en person begär att få ta del av med stöd av offentlighetsprincipen. När utlämnande vägras handlar det ofta om mer detaljerade beskrivningar av den enskildes sociala situation, eventuellt med uppgift om sjukdom. Ett exempel kan vara att en gäldenär vill ha ett högre förbehållsbelopp vid löneutmätning på grund av att han har en sjukdom som kräver specialkost. Även sådana uppgifter kan kronofogdemyndigheten emellertid finna sig nödsakad att lämna ut. Bedömningen enligt sekretesslagen visar ofta att det i och för sig är obehagligt för gäldenären att uppgiften sprids, men att rekvisitet avsevärd skada eller betydande men inte är uppfyllt.</p>
<p>Hur svagt sekretesskyddet är inom exekutionsväsendet framträder tydligt när det sätts i relation till den absoluta sekretess som gäller in om skatteförvaltningens beskattnings verksamhet enligt 9 kap. 1 § sekretesslagen. Detta kan åskådliggöras med följande exempel. En jour nalist som begär av en skattemyndighet att få ta del av handlingar, exempelvis ett besked från en bank om någons banktillgodohavanden, kommer att förvägras detta. I de fall uppgifterna har förts över till en kronofogdemyndighet får han med stor sannolikhet ut samma uppgifter.</p>
<p>En av kronofogdemyndigheternas huvudsakliga uppgifter är att utreda om en gäldenär har några utmätningsbara tillgångar. En rationell handläggning för utsätter att man får hämta in uppgifterna på ett enkelt sätt, t.ex. från andra myndigheter. En stor del av uppgifterna hämtas från skattemyndigheterna, framför allt uppgifter från deklarationer och kontrolluppgifter. I de fall det inte finns en reglerad uppgiftsskyldighet, skall en sekretessprövning göras innan en kronofogdemyndighet får del av uppgifter från en skattemyndighet. I en sådan situation avgörs frågan om uppgifter skall lämnas ut eller inte ofta med stöd av general klausulen i 14 kap. 3 § sekretesslagen. Det innebär att skattemyndigheten måste göra en pröv ning av om kronofogdemyndighetens intresse av att få tillgång till vissa uppgifter – t.ex. en uppgift om banktillgodohavanden – har företräde fram för den enskildes intresse bl.a. av att upp gifterna även fortsättningsvis kommer att vara föremål för ett starkt sekretesskydd. En faktor som vägs in i denna prövning är hur stor ris ken är för att uppgiften kommer att lämnas ut från kronofogdemyndigheten. På grund av den stora skillnaden i sekretesskydd har kronofogdemyndigheter därför i vissa fall haft svårt att från skattemyndig heter få del av uppgifter som behövs i den exekutiva verksamheten.</p>
<p>Kronofogdemyndigheternas direktåtkomst till det centrala skatteregistret innebär att myndigheterna har garanterad åtkomst till vissa uppgifter från skattemyndigheterna. Så länge dessa uppgifter endast behandlas genom kontroll på terminalbild kvarstår enligt 9 kap. 1 § sekretesslagen den absoluta skattesekretessen för uppgifterna, men när en kronofogdemyndighet gör en utskrift ur skatteregistret och sorterar in uppgifterna i en gäldenärsjournal, kommer den svagare exekutionssekretessen att gälla. När en kronofogdemyndighet på detta sätt, eller genom inhämtande på annan väg, tar del av information från en skattemyndighet kommer uppgifter som har ett starkt sekretesskydd hos skattemyndigheten i de flesta fall att bedömas som offentliga hos kronofogdemyndigheten. Följden av detta är att uppgifter som kan vara integritetskänsliga och som enskilda i vissa fall är skyldiga att lämna till skattemyndigheterna blir åtkomliga för en större allmänhet. 9.4.3 Bakgrund till nuvarande reglering</p>
<p>Före sekretesslagens tillkomst fanns det inga sekretessbestämmelser för den exekutiva verksamheten med undantag för reglering om tystnadsplikt. Huvudprincipen var alltså full handlingsoffentlighet. Med undantag för den bestämmelse som lagts till om sekretess för utsöknings register, har 9 kap. 19 § sekretesslagen samma lydelse i dag som vid lagens tillkomst. I motiven (prop. 1979/80:2 s. 287 ff.) anförde departementschefen bl.a. följande.</p>
<p>Den exekutiva verksamheten innefattar till stor del myndighetsutövning mot enskilda. Intresset av allmän insyn i verksamheten måste därmed anses vara betydande. Inskränkningar i offentligheten bör därför inte göras annat än om det finns starka skäl härför. Endast sådana uppgifter vilkas röjande kan antas leda till skada eller men av påtagligt slag för den enskilde bör alltså komma i fråga för sekretessbeläggning. Full offentlighet bör liksom hittills alltid råda för uppgifter om att någon är föremål för exekutiva åtgärder och vad åtgärderna avser. De särskilda problem som från integritetssynpunkt kan uppkomma vid en fortsatt utbyggnad av det riksomfattande ADB-systemet för exekutions väsendet, som påbörjats för några år sedan, bör i första hand angripas med hjälp av datalagen (1973:289) och kreditupplysningslagen (1973:1173…).</p>
<p>I den exekutiva verksamheten får kronofogdemyndighet från skilda håll del av mångskiftande uppgifter om enskilda. Det viktigaste materialet är givetvis uppgifterna i de olika handlingar som ligger till grund för verk ställighet, dvs. restlängder, saköreslängder, domar m.m.</p>
<p>Dessa uppgifter är i allmänhet offentliga hos de myndigheter som har meddelat besluten i fråga. I enlighet med vad jag nyss har sagt bör de i princip vara offentliga också hos den exekutiva myndigheten. Undantag bör emellertid kunna göras för vissa uppgifter som finns i saköreslängd.</p>
<p>Jag syftar på uppgifter om annan påföljd än böter, om häktning m.m. Dessa uppgifter finns i längden därför att de är av betydelse för indrivningsarbetet. Enligt min mening bör sådana uppgifter kunna skyddas från insyn.</p>
<p>Även i andra fall kan det föreligga behov av att hos kronofogde myndighet sekretesskydda sådana uppgifter om enskilda som är utpräglat integritetskänsliga och vilkas röjan de skulle medfö ra betydande men för den enskilde. För att det exekutiva arbetet skall kunna bedrivas på ett ändamålsenligt sätt behöver kronofogdemyndighet från bl.a. andra myndigheter skaffa sig sådana uppgifter om gäldenären som ger underlag för att bedöma gäldenärs betalningsförmåga. Det kan röra sig om vitt skilda slag av uppgifter, såsom t.ex. uppgifter från deklarationshandlingar men också uppgifter om anstaltsvistelse, arbetslöshet och sjukdom. Också då dylika ömtåliga uppgifter om enskilds personliga förhållanden in hämtas på annat sätt, t.ex. från gäldenären själv eller i samband med förrättning, bör upp gifterna givetvis kunna skyddas.</p>
<p>Enligt min mening är det emellertid inte bara uppgifter av utpräglat personlig art som man behöver kunna sekretesskydda i exekutiva ärenden, utan också vissa uppgifter om ekonomiska förhållanden. Det väsentligt att myndigheten skaffar sig kännedom om dylika uppgifter i fråga om de företag som är föremål för indrivning. Med tanke på att den exekutiva verksamheten till övervägande del rör frågor av ekonomisk art, bör sekretessen begrän sas på ett sådant sätt att inte flertalet uppgifter på området undandras offentlighet. Hemlighållande bör därför bara kunna ske för att förhindra att den som uppgiften rör tillfogas en avsevärd skada. Det kan gälla t.ex. uppgifter om förestående affärsuppgörelser av betydelse, affärsförbindel ser, investeringsplaner m.m.</p>
<p>Det behov av sekretess hos exekutiv myndighet som sålunda föreligger har tillgodosetts genom bestämmelserna i förevarande paragraf. Sekretesskyddet avser uppgifter om enskilds personliga eller ekonomiska förhållanden. Som förutsättning för sekretess uppställs ett rakt skaderekvisit. Avsevärd skada eller betydande men för den enskilde eller någon honom närstående måste kunna antas för att sekretess skall gälla. Paragrafen ger skydd också för uppgifter om annan än gäldenären…</p>
<p>Med tanke på att största möjliga offentlighet bör råda inom den exekutiva verksamheten har myndighets beslut undantagits från sekretessen. Likaså har ett uttryckligt undantag gjorts för uppgifter om förpliktelse som avses med den sökta verkställigheten. Uppgifter om t.ex. en av hysning eller annan handräckning, en fordrings storlek eller det belopp som skall drivas in blir därmed alltid offentliga.</p>
<p>En sammanfattning av vad som sägs i propositionen i denna fråga visar att man ansåg att den omständigheten att den exekutiva verksamheten till stor del innefattar myndighetsutövning mot enskilda medförde att in tresset av insyn var betydande. De särskilda problem från integritetssynpunkt som kunde uppkomma vid utbyggnad av datorsystemen ansåg man i första hand borde angripas med hjälp av datalagen och kreditupplysningslagen. Ett skäl att inte sekretessbelägga uppgifter i handlingar som ligger till grund för verkställigheten var att uppgifterna inte var sekretessbelagda hos den myndighet från vilken de kommer. 9.4.4 Utvecklingen efter sekretesslagens tillkomst</p>
<p>Det finns anledning att närmare granska utvecklingen sedan sekretesslagens tillkomst år 1980, och överväga om de skäl som då anfördes har samma tyngd i dag eller om man nu bör komma till en annan slutsats.</p>
<p>När sekretesslagen kom till gällde fortfarande utsökningslagen från år 1877. Arbetsmetoderna var då helt annorlunda jämfört med de som tillämpas sedan utsökningsbalken ersatte utsökningslagen den 1 januari 1982. Före utsökningsbalkens införande var det i varje enskilt mål där utmätning av lös egendom hade begärts, obligatoriskt att kronofogdemyndigheterna besökte gäldenärens bostad för att eftersöka utmät ningsbara tillgångar. Bostadsförrättningen var ofta den enda efterforskningsåtgärd som en kronofogdemyndighet vidtog. Den skriftliga dokumentation som besöket resulterade i var i flertalet fall mycket summarisk. Vanligtvis antecknades det förhållandet att gäldenären saknade utmätningsbara tillgångar endast genom ett kryss i en ruta. Den som med stöd av offentlighetsprincipen begärde att få ta del av den information som fanns om gäldenären hade då inte mycket att hämta.</p>
<p>Utsökningsbalkens införande innebar ett helt nytt arbetssätt. Kronofogdemyndigheterna fick en vidgad skyldighet att utreda om gäldenären har tillgångar som kan utmätas, men också vidgad frihet att välja utredningsmetod. Antalet bostadsförrättningar har drastiskt minskat. I stället utnyttjar kronofogdemyndigheterna en ny möjlighet att kalla gäldenären till sig. Gäldenären har också en lagstagad skyldighet att under straffansvar lämna upplysningar om sina tillgångar, att upprätta en förteckning över dem och att bekräfta riktigheten av förteckningen på heder och samvete. Även tredje man är skyldig att uppge om gäl denären har en fordran eller annat mellanhavande med honom. Kronofogdemyndigheterna kan vitesförelägga en tredje man som inte lämnar upplysningar. En ny väg att söka efter tillgångar som kom med utsökningsbalken var att efterforska upplysningar om gäldenären i olika register. Bland de första register som blev aktuella var skatteregistren. Genom ny lagstiftning och nya arbetssätt har kronofogdemyndigheterna således, allt efter det att metoderna har utvecklats, fått möjlig heter att kartlägga gäldenärens ekonomiska förhållanden med en betydligt större precision än tidigare.</p>
<p>När lagen (1993:891) om indrivning av statliga fordringar m.m. trädde i kraft år 1994 utökades kronofogde myndigheternas utredningsskyldighet ytterligare beträffande de allmänna målen. Förutom en tillgångsundersökning skall kronofogdemyndig heterna nu också göra en gäldenärsutredning. En sådan innebär att en kronofogdemyndighet vid sidan av att söka efter tillgångar, även utreder gäldenärens totala skuldsättning, orsaken till skuldernas uppkomst, näringsverksamhets omsättning och resultat, möjligheter till åter vinning samt gör en prognos avseende gäldenärens framtida betalningsförmå ga. Dessutom är sökanden i allmänna mål, enligt indrivningsförordningen (1993:1229), skyl dig att underrätta kronofogdemyndigheten om man har uppgifter om gäldenärens ekonomiska förhållan den som kan antas vara av betydelse för indrivningen. Denna utveckling hos kronofogdemyndigheterna har medfört ett behov av att också för bättra dokumentationen. Myndigheterna för noggranna anteckningar om allt som utreds. Den som i dag med stöd av offentlighetsprincipen begär upplysningar om gäldenären får därför ett av sevärt mer uttömmande svar än vad som var fallet tidi gare.</p>
<p>Även den tekniska utvecklingen inom både exekutionsväsendets område och samhället i övrigt, har bidragit till att förändra förutsättningarna. År 1980 var datoriseringen inom exekutionsväsendet bara påbörjad och av såg endast de allmänna målen. Nu har man ett fullt ut vecklat handläggningsstöd som inbe griper alla måltyper. För närva rande pågår dessutom arbete med att konstruera ett nytt datoriserat målhanteringssystem, INIT, som kommer att innebära väsentligt öka de möjligheter för kronofogdemyndigheterna att på ett rationellt sätt handlägga målen. En ökad mängd upp gifter om gäldenärerna kommer såle des att hanteras med datorstöd.</p>
<p>Utvecklingen på IT-området utanför exekutionsväsendet har också påverkat möj ligheterna att utreda gäldenärens förhållanden. Mycket information i samhället, som år 1980 endast fanns tillgänglig i icke elektronisk form eller i datoriserade register som var svagt utvecklade från söksynpunkt, är i dag sökbara på ett mer strukturerat sätt. Här kan, bland många andra, nämnas Riksför säkringsverkets och Värdepapperscentralens register. Från Riksför säkringsverket får kronofogdemyndigheterna uppgifter genom att centralt sända en frågefil varje natt. Tidigare inhämtades dessa uppgifter manuellt från varje försäkringskasse kontor. Värdepapperscentralen är ett exempel på central registrering utanför den statliga sektorn som underlättar sö kandet efter tillgångar. Kronofogdemyndigheterna har i och för sig inga datoriserade rutiner för förfrågningar till Värdepappers centralen, men bara den omständigheten att alla frågor kan ställas till ett sub jekt underlättar.</p>
<p>Kronofogdemyndigheterna har även fått utökade arbetsuppgifter. De deltar t.ex. i det myndighetsgemensamma arbetet mot ekonomisk brottslighet. I det sammanhanget har det uppstått speciella problem på grund av de sekretessbestämmelser som gäller för exekutionsväsendet. Denna fråga har tagits upp av Ekosekretessutredningen i betänkandet Ekonomisk brottslighet och sekretess (SOU 1999:53). Utredningen har som ett led i myndigheters samverkan vid bekämpandet av ekonomisk brottslighet, föreslagit ett stärkt sekre tesskydd i den exekutiva verksamheten för uppgifter om bl.a. brott och planerade aktioner. De problem som har för anlett Ekosekretessutredningens förslag är delvis av samma karaktär som de vi avser att komma till rätta med, nämligen att det svaga sekretesskyddet inom exekutionsväsendet innebär problem när kronofogdemyndigheter behöver ta del av känsliga uppgifter som finns hos andra myndigheter.</p>
<p>Ett annat område där det har skett en betydande utveckling är det internationella samarbetet. Även i det sammanhanget kan sekretess reglerna vara ett problem. I andra länder, även de nordiska, har man liten förståelse för att så stor del av uppgifterna hos kronofogdemyndigheterna lämnas ut till den som begär det. Denna omständighet är en återhållande faktor när en kronofogdemyndighet vill ha upplysningar från andra länder.</p>
<p>En stor förändring har också skett av exekutionsväsendets orga nisation. År 1980 fanns det 81 distrikt och i vart och ett av dessa en självständig kronofogdemyndighet. I dag finns det endast tio regionala kronofogdemyndigheter. Detta har medfört att information om en större mängd gäldenärer har samlats på varje myndighet.</p>
<p>Med hjälp av datortekniken har också kreditupplysningsverksamheten gjort betydande framsteg. Ännu under början av 1980-talet samlade kreditupplysningsföretagen in sina uppgifter genom agenter som besökte alla de 81 kronofogdemyndigheterna och alla de närmare 100 tingsrätterna för att hämta upplysningar om vilka som saknade utmätningsbara tillgångar och om lagsökningsutslag m.m. I dag lämnas dessa och flera andra uppgifter dagligen med hjälp av automatiserad behandling. Detta har påtagligt höjt effektiviteten och till förlitligheten inom kreditupplysningsverksamheten. 9.4.5 Möjliga förändringar av sekretessen inom exekutionsväsendet</p>
<p>Vi redogör i de föregående avsnitten för vilka problem det förhåll andevis svaga sekretesskyddet inom exekutionsväsendet medför, bak grunden till dagens reglering samt utveckling inom exekutionsväsendet efter sekretesslagens tillkomst. I detta avsnitt redogör vi för de alterna tiva förändringar av sekretesslagstiftningen som vi har övervägt i avsikt att komma till rätta med problemen.</p>
<h2>Överföringssekretess</h2>
<p>I allmänhet innebär en bestämmelse i sekretesslagen att sekretess gäller för viss verksamhet. Sådan sekretess som slås fast särskilt för en verksamhet, t.ex. i 9 kap. 1 § för beskatt ningsverksamheten, brukar benämnas primär sekretess. Utöver dessa primära be stämmelser finns regler som innebär att sekretessen inom viss verksamhet kan överföras till annan verksamhet, dvs. att den sekretess som gäller för en uppgift hos en myndighet kommer att gälla även om uppgiften lämnas ut till en annan myndighet. Den sekretess som gäller efter en sådan överföring mellan myndigheter brukar kallas sekundär sekretess. Sekundär sekretess gäller t.ex. enligt 8 kap. 8 § sekretesslagen för affärs- eller driftför hållanden vid affärsförbindelser mellan en enskild och en myndighet. I 13 kap. sekretesslagen finns generella bestämmelser om överförings sekretess i vissa fall, t.ex. i verksamhet som avser tillsyn och revision. För samtliga dessa bestämmelser gäller dock att om det hos den mottagande myndigheten finns sekretessbestämmelser som skall skydda samma intressen som sekretessen hos den utlämnande myndigheten, så överförs inte sekretessen. I stället gäller då enligt 13 kap. 6 § sekretesslagen den primära sekretessen hos den mottagande myndigheten.</p>
<p>Ett av de ovan redovisade problemen med den svaga sekretessen hos kronofogdemyndigheterna, nämligen den begränsning som den medför av möjligheterna att lämna ut uppgifter från skattemyndigheter till kro nofogdemyndigheter, skulle kunna lösas genom före skrifter som innebär att den absoluta sekretessen inom skatteförvaltningen skall över föras till kronofogdemyndigheten när uppgifter överlämnas. Om en för ändring av sekretessen inom exekutionsväsendet hade behövts endast för att underlätta utlämnande från skatte myndigheter hade en sådan åt gärd kanske varit att föredra framför en åtgärd som träffar alla upp gifter, vilket skulle vara fallet med en allmän förstärk ning av sekretessskyddet. De integritetsproblem som följer av att käns liga uppgifter om den enskilde har ett svagt sekretesskydd hos kronofogdemyndigheterna skulle däremot inte lösas med den metoden. Ett pro blem är också att med överföringssekretess skulle olika sekretess belagda uppgifter hos en kronofogdemyndighet komma att ha olika starkt sekretesskydd. En uppgift som används i ett ärende hos kronofogdemyndigheten och som har inhämtats från en skattemyndighet skulle alltså omfattas av den sekundära sekretessen (absolut sekretess), medan övriga uppgifter i ärendet skulle omfattas av den primära sekretessen (rakt skaderekvisit). För t.ex. en uppgift om banktillgodohavande skulle det således innebära att om upplysningen kommer från gäldenären själv gäl ler det raka skaderekvisitet, medan absolut sekretess gäller om uppgiften kommer från skattemyndigheten. Enligt kronofogdemyndighetens rutiner tillfrågas alltid gäldenären om banktillgodohavanden och uppgiften kontrolleras i skatteregistret. Sekretessen skulle då kunna bli beroende av varifrån uppgiften först kommer, vilket i hög grad är beroende av slumpen. En sådan ordning vore både omöjlig att förklara för de som be rörs och omöjlig att hantera.</p>
<h2>Utlämnandebestämmelser</h2>
<p>För att garantera att en kronofogdemyndighet får de uppgifter från skattemyndigheterna som behövs i verksamheten, kan i stället i lag eller förord ning anges att vissa, eller samtliga, uppgifter skall lämnas ut till kronofogdemyndigheterna när det begärs. Detta skulle innebära att utlämnande sker med stöd av 14 kap. 1 § sekre tesslagen i stället för med stöd av 14 kap. 3 § samma lag. Skattemyndigheterna skulle alltså inte behöva göra någon avvägning mellan olika intressen, utan endast på begäran lämna ut uppgifter.</p>
<p>En ordning med särskilda utlämnandebestämmelser skulle i och för sig lösa kronofogdemyndigheternas problem med att uppgifter inte lämnas ut, och därmed tillgodose verksamhetens behov. Bibehållandet av den sekretessnivå som finns i dag inom exekutionsväsendet, skulle innebära att samtliga uppgifter som hos skattemyndigheterna omfattas av absolut sekretess kommer att bli i stort sett offentliga vid ett överlämnande. Med en sådan lösning skulle man således inte komma åt den grundläggande orsaken till varför det i dag förekommer svårigheter vid informationsutbytet när kronofogdemyndigheter skall samarbeta med andra myndigheter. Inte heller skulle det lösa de problem som det svaga sekretesskyddet innebär med avseende på de enskildas integritet.</p>
<h2>Ett starkare sekretesskydd inom exekutionsväsendet</h2>
<p>Ett tredje alternativ till förändring av sekretessreglerna för krono fogdemyndigheterna är att ta ett större grepp och generellt stärka sekre tessen. Därigenom skulle man komma till rätta också med de inte gritetsproblem som följer av att stora mängder information behandlas om enskil da. Som vi anger ovan samlar kronofogdemyndigheterna i dag på olika vägar in en stor mängd uppgifter om gäldenärernas förhållanden. Enligt vår mening kan det mot bakgrund av den utveckling som varit inte anses tillfredsställande att uppgifter om gäldenärernas ekonomiska och per sonliga förhållanden har ett så svagt sekretesskydd som dagens reg ler innebär. Ett starkare sekretesskydd för upp gifter i den exekutiva verksamheten skulle leda till att uppgifter som erhålls från skattemyndigheter inte med samma självklarhet som i dag skulle bli offentliga. Det skulle innebära ett större skydd för enskildas inte gritet, genom minskade möjligheter för utomstående att ta del av käns lig information om de personer som är föremål för åtgärder från krono fogdemyndigheterna. Att införa ett starkare sekretesskydd för krono fogdemyndigheternas verksamhet, skulle således kunna innebära att man kommer tillrätta med de svårigheter som i dag finns vid informationsutbyte mellan myndigheter, men även att de enskilda som är före mål för kro nofogdemyndigheternas åtgärder får ett starkare skydd mot integri tetsintrång.</p>
<p>Sekretessen i kronofogdemyndigheternas verksamhet skulle bli starkare redan genom att man tar bort det krav som i dag uppställs på att en enskild skall lida avsevärd  skada eller betydande  men om en uppgift röjs för att utlämnande skall kunna vägras. Skaderekvisitet skulle då fortfarande vara rakt. Visserligen skulle skyddet för uppgifterna med en sådan lösning bli starkare än i dag, men sekretessen skulle fortfarande vara svag. Det skulle sannolikt innebära att uppgifterna på samma sätt som i dag i stor utsträckning måste lämnas ut. Det behov av skydd för uppgifterna hos kronofogdemyndigheter som vi anser finns, skulle således inte tillgodoses med enbart ett rakt skaderekvisit.</p>
<p>En annan möjlighet är att införa ett omvänt skaderekvisit, dvs. att sekretess skall gälla om det inte står klart att uppgiften kan röjas utan att den enskilde lider skada eller men. Att införa ett omvänt skade rekvisit som krav för utlämnande av uppgifter hos kronofogdemyndig heterna skulle innebära en stor förändring. Enligt vår mening talar emel lertid starka skäl för ett omvänt skade rekvisit. Vi redovisar de närmare skälen för vår bedömning i nästa av snitt. Det kan även noteras att de uppgifter som vi avser att skydda är av sådan karaktär att de omfattas av ett starkt sekretesskydd hos andra myndigheter, t.ex. skattemyndigheter och socialnämnder. 9.4.6 Ett omvänt skaderekvisit</p>
<h2>Behovet av insyn i den exekutiva verksamheten</h2>
<p>Det främsta skälet som i motiven till sekretesslagen anfördes för det svaga sekretesskyddet inom exekutionsväsendet, var att verksamheten omfattade myndighetsutövning mot enskilda och att intresset av insyn därför var betydande (prop. 1979/80:2, se avsnitt 9.4.4). Såvitt vi kan utläsa, var det den omständigheten som fäll de avgörandet. Vi instäm mer i att detta är ett tungt vägande skäl för öppenhet. Insyn och öppen het hos myndigheter är en väsentlig förutsättning för den demokratiska kontrollen. Den exekutiva verksamheten innebär i hög grad myndig hetsutövning som för den enskilde ofta är mycket känn bar. Samma sak gäller emellertid även för andra verksamheter med ett starkare sekre tesskydd, t.ex. beskattning, kriminalvård och socialtjänst. För de verksamheterna fick dock vid sekretesslagens tillkomst hänsynen till den enskildes integritet väga tyngre vid bedöm ningen av sekretessbehovet.</p>
<p>Enligt vår uppfattning är det väsentligt att man även i fortsättningen säkerställer ett stort mått av insyn i kronofogdemyndigheternas verksamhet. De förändringar i verksamheten som nu har redovisats medför emellertid att vi anser att frågan om sekretessens styrka bör prövas på nytt. Kravet på insyn kan enligt vår uppfattning tillgodoses även på andra sätt än genom ett svagt sekretesskydd. Här kan nämnas den tillsynsverksamhet som utövas av Justi tieombudsmannen och Justitiekanslern. Även meddelarfriheten en ligt tryckfrihetsför ordningen har stor betydelse, liksom det förhållandet att krono fogdemyndigheterna har av regeringen utsedda lekmannastyrelser vilkas uppgift bl.a. är att för stärka insynen i verksamheten.</p>
<p>Av väsentlig betydelse för omfattningen av insynen i kronofogdemyndigheternas verksamhet är vidare det förhållandet att part erna har nära nog full insyn i vad som förekommer i deras mål. Sekretess hind rar normalt inte att parterna tar del av handlingar i ett mål eller ärende. Handlingar får dock inte lämnas ut om det av hänsyn till allmänt eller enskilt intresse är av synnerlig vikt att en sekretessbelagd uppgift inte röjs. Detta regleras i 14 kap. 5 § första stycket sekretess lagen. Uttrycket synnerlig vikt markerar att det skall vara fråga om rena undantagssituationer, t.ex. när syftet med sekretessregeln framstår som särskilt tungt vägande i förhållande till partens intresse av full insyn.</p>
<p>Regeringsrätten har i ett rättsfall, RÅ 1994 ref. 79, tagit ställning till en begäran från en bank att få del av svarandens deklarationshandling som en kronofogdemyndighet hade infordrat i ett mål där banken var sökande. Regeringsrätten biföll bankens begäran, men gjorde undantag för upp gift om namnet på den person som erhöll periodiskt understöd.</p>
<p>Som skäl för avgörandet anfördes att det för att banken skulle kunna bevaka sina intressen i målet, uppenbarligen var av största vikt att man hade kännedom om och tillfälle att bemöta innehållet i de av myn digheten infordrade handlingarna. Endast genom insyn i materialet kunde banken kontrollera att handläggningen skett på ett ändamåls enligt och korrekt sätt. Vid en avvägning mellan bankens intresse som part och svarandens intresse att uppgifterna inte röjdes, ansåg Rege ringsrätten att det inte av hänsyn till svaranden var av synnerlig vikt att vägra läm na ut uppgifter som avsåg ekonomiska förhållanden. Däremot krävde inte bankens intresse av partsinsyn att uppgifter som var av renodlat personlig art lämnades ut.</p>
<p>Vi bedömer att även om ett omvänt skaderekvisit införs för exekutionsväsendets verksamhet, skulle utgången i ett liknande mål bli det - samma. Insynen för parterna skulle således fortfarande vara mycket stor. Det bör även med tillämpning av strängare sekretessbestämmelser vara möjligt för sökanden att få en fyllig redo görelse för vilka åtgärder kronofogdemyndigheten har vidtagit och grunden för dess över väganden. En sökande som anvisar viss egendom bör i förekommande fall få veta varför krono fogdemyndigheten inte har utmätt den. Det kan visserligen finnas vissa detaljer som i det enskilda fallet av hänsyn till gäldenären inte bör lämnas ut. Detta torde dock utgöra säll synta undantag. Som exempel på när utlämnande av en uppgift skulle kunna vägras, kan nämnas fall när gäldenären är intagen i fängelse eller på institution för missbruksvård, psykiatrisk vård eller liknande. En avvägning mellan intresset av partsinsynen och gäldenärens intresse av sekretess kan då tänkas leda till att sökanden inte får tillgång till t.ex. de närmare detaljerna om skälen för att löneutmätning inte kan ske.</p>
<p>Sammanfattningsvis kommer insynen i kronofogdemyndigheternas verksamhet att bli mindre genom en förstärkt sekretess, men den kommer enligt vår bedömning fortfarande att vara tillräcklig för den de mokratiska kontrollen. Enbart behovet av insyn bör därför inte hind ra att sekretessen förstärks. Avgörande bör i stället vara hur det nuva rande svaga sekretesskyddet påverkar den enskildes integritet.</p>
<h2>Behovet av ökat skydd för enskildas integritet</h2>
<p>En bidragande orsak till att man för tjugo år sedan stannade för den svaga sekretessen, torde ha varit att kronofogdemyndigheterna då inte hade tillgång till lika mycket uppgifter om gäldenären. Som vi redo visar i avsnitt 9.4.5 förfogar kronofogdemyndigheterna i dag över en om fattande dokumentation om enskilda personer. Införandet av det nya planerade datorsystemet INIT, kommer att medföra att ännu fler upp gifter om enskilda personer lagras elektroniskt Den stora mängden uppgifter utgör i sig ett skäl att stärka skyddet för den enskildes inte gritet.</p>
<p>Ytterligare en omständighet som kan anföras för att stärka sekre tessen är att en stor del av de uppgifter som kronofogdemyndigheterna hämtar in är sådana som den enskilde varit skyldig att lämna i sin själv - deklaration eller som skattemyndigheterna annars samlat in under taxeringsförfarandet. För flertalet skattskyldiga omgärdas dessa uppgifter av ett starkt sekretesskydd hos skattemyndigheten. När en skattskyldig förekommer hos en kronofogdemyndighet tappar han med nuvarande reglering detta skydd. Uppgifter som kan anses känsliga från integritetssynpunkt får därmed ett påtagligt lägre skydd. De personer som före - kommer hos kronofogdemyndigheterna är ofta utsatta. Enligt vår upp - fattning bör man inte negativt särbehandla dem utan uttryckliga skäl för det.</p>
<p>Beträffande de särskilda problem från integritetssynpunkt som kan uppkomma hänvisas i motiven till sekretesslagen (prop. 1979/80:2, se avsnitt 9.4.4) till datalagen. I den lagen finns ett antal bestämmelser som syftar till att skydda den enskildes integritet. Uppgifterna skall t.ex. gallras så snart de inte behövs och möjligheterna till ut lämnande av uppgifter med hjälp av automatisk databehandling är starkt begrän sade. När datalagen nu har upphävts och successivt ersätts av person uppgiftslagen, är det ett annat synsätt på dessa frågor som gör sig gäl lande. För att få en enhetlig systematik till stånd bör – på samma sätt som för andra myndigheter vilka behandlar för den enskilde käns lig information – bestämmelser till skydd för enskildas integritet i första hand fin nas i sekretesslagen, också för den verksamhet som bedrivs av kronofogdemyndigheterna.</p>
<p>Vår uppfattning är att uppgifterna hos kronofogdemyndigheterna i flertalet fall fortfarande inte kan betraktas som speciellt känsliga om de bedöms en och en. Varje uppgift för sig är ofta harmlös. Däremot kan en sammanställning eller kartläggning av en gäldenärs eko nomiska förhållanden ge en helhetsbild som kan upplevas som närgången och integritetskränkande om den görs allmänt tillgänglig. Det medför o ckså problem att skatte- och kronofogdemyndigheter, som regelmässigt arbetar nära varandra och mellan vilka en stor mängd uppgifter byts, har diametralt olika regler för vad som skall lämnas ut och inte. Enligt vår uppfattning finns därför nu skäl att göra en annan bedömning än den som gjordes vid sekretesslagens tillkomst, nämligen att låta hänsynen till den enskildes integritet väga över och stärka sekretessen för upp gifter hos kronofogdemyndigheterna.</p>
<p>Vi föreslår därför att det införs ett starkare sekretesskydd inom den exekutiva verksamheten, för att komma tillrätta med de olika integri tetsproblem som följer av att stora mängder information som kan be handlas på automatiserad väg samlas om enskilda personer. Det bör enligt vår uppfattning ske genom att ett omvänt skaderekvisit införs i 9 kap. 19 § sekretesslagen, dvs. att sekretess skall gälla om det inte står klart att uppgifterna kan röjas utan att den enskilde lider skada eller men.</p>
<h2>Betydelsen för andra verksamheter av den starkare sekretessen</h2>
<p>Vårt förslag om ett förstärkt sekretesskydd för vissa uppgifter inom exekutionsväsendet innebär en väsentlig för ändring av handläggningen hos kronofogdemyndigheterna. Ett antal uppgifter som i dag lämnas ut kommer, om vårt förslag vinner gehör, i fort sättningen att sekretessbeläggas. Det finns därför skäl att överväga om man samtidigt behöver införa sekretess brytande regler, så att uppgifter som även i fortsättningen bör lämnas ut inte sekretessbeläggs. Vår avsikt är givetvis att t.ex. skattemyndigheterna och Tullverket i samma utsträckning som i dag skall få ta del av uppgifter hos kronofogdemyndigheterna. Vi bedömer emellertid att det i den delen inte skall uppstå något problem. Bestämmelserna i 14 kap. 1 och 3 §§ sekretesslagen torde här vara tillräckliga för att uppgifter skall kunna läm nas ut på samma sätt som i dag.</p>
<p>Det är mer tveksamt hur man skulle hantera utlämnande av uppgifter till andra än statliga myndigheter, t.ex. till konkursförvaltare. Reg lerna i 14 kap. 1 och 3 §§ sekretesslagen är då inte tillämpliga. Ett betydelsefullt samarbete förekommer idag mellan kronofogdemyndigheterna och konkursförvaltarna, varvid förvaltaren får ta del av de upp gifter om gäldenären som kan vara till nytta vid förvaltningen. Härigenom kan för valtningen snabbare komma igång samtidigt som dubbelarbete undviks. I vissa fall är samarbetet dessutom av avgörande bety delse för att värdefull egendom skall kunna tas om hand av förvaltaren. Enligt vår uppfattning bör dessa up pgifter även i fortsättningen lämnas ut till förvaltaren. Vi har därför övervägt om det behövs en speciell re gel om utlämnande av uppgifter till konkursförvaltaren av samma slag som finns i 9 kap. 1 och 2 §§ sekretesslagen beträffande revisionspromemorior. De uppgifter som lämnas till konkursförvaltarna är inte alltid av sådan art att man kan säga att det inte leder till skada eller men om uppgifterna lämnas ut. Förvaltarnas behov av uppgifter är dock av sådan art att det utlämnande som i dag sker inte bör begränsas. Det bör därför införas en regel om att uppgifter får lämnas ut till konkursförvaltare. 9.4.7 Verksamhet som bör omfattas av sekretessen</p>
<p>En fråga som vi anser bör tas upp i detta sammanhang gäller be greppet ”exekutiv verksamhet” i 9 kap. 19 § sekretesslagen. När den lagen infördes fanns, som vi nämner ovan, inte lagen om indrivning av statliga fordringar. Efter den senare lagens tillkomst har det ifrågasatts om kronofogdemyndigheternas uppgift att företräda staten i allmänna mål, i sekretesshänseende omfattas av begreppet ”exekutiv verksamhet”. Den omständigheten att uppgifter hos kronofogdemyndigheterna omfattas av endast den svaga sekretessen enligt 9 kap. 19 § sekretesslagen, har medfört att det inte finns några vägledande avgör anden. När någon begär att få ta del av en handling hos en kronofogdemyndighet görs en bedömning om det är en allmän handling och om den i så fall skall lämnas ut. I flertalet fall skall den lämnas ut. Enligt vad vi har erfarit har den situationen inte varit föremål för prövning i domstol, att skaderekvisitet är uppfyllt men att det ifrågasätts om upp giften ingår i den exekutiva verksamheten.</p>
<p>Om sekretesskyddet stärks på det sätt som vi före slår kommer behovet av att precisera det område som omfattas av sekretessen att bli betydligt större än i dag. Vi föreslår därför att ”exe kutiv verksamhet” i förtyd ligande syfte ersätts med ”utsökning och indrivning”. Enligt vår uppfattning bör i princip all tillämpning av utsökningsbalken och annan verkställighet samt arbetsuppgifterna enligt lagen om indrivning av statliga fordringar m.m. och annan lagstiftning om kronofogdemyndigheternas borgenärsuppgifter, omfattas av sekretessbestämmelsen. Det kan här påpekas att det finns föres krifter om verkställighet som skall utföras av krono fogdemyndigheten även i annan lagstiftning än utsökningsbalken. Som exempel kan nämnas återtagning enligt konsumentkreditlagen (1992:830).</p>
<p>Ett annat skäl för att göra detta förtydligande är att man bör försäkra sig om att överensstämmelse råder mellan bestämmelserna i första och andra stycket i 9 kap. 19 § sekretesslagen. Det som vi föreslår skall va ra sekretessbelagt enligt andra stycket, dvs. uppgifter som ingår i utsöknings- och indrivningsdatabasen, bör också vara sekretessbelagt en ligt första stycket (se avsnitt 12.6). Uppgifter som finns registrerade i ett datorsystem finns ofta också på papper. Samma sekretess bör råda oavsett om en uppgift finns på papper eller om den lagras elektroniskt. Enligt vår bedömning är det väsentligt att lagstiftningen i denna del är teknikoberoende.</p>
<p>I utsöknings- och indrivningsdatabasen skall enligt våra förslag behandlas också uppgifter avseende ansökan om och tillsyn över näringsförbud (se avsnitt 8.4.2). Därmed kommer även dessa uppgifter att omfattas av sekretessen enligt 9 kap. 19 § andra stycket sekretesslagen när de ingår i databasen. Det finns därför an ledning att överväga om samma sekretess skall gälla för de uppgifterna som för övriga up pgifter i databasen. Principiellt anser vi att det bör råda överens stämmelse mellan vilken sekretess som gäller för uppgifter i databasen respektive för uppgifter i den verksamhet för vilken databasen förs. Det finns dess utom ytterligare skäl för att uppgifter som behandlas i verksamhet med näringsförbud skall omfattas av sekretess enligt 9 kap. 19 § sekretesslagen. I dag omfattas verksamhet med näringsförbud endast av sekre tessbestämmelserna i 5 kap. 1 § sekretesslagen. Den bestämmelsen avser bara sekretess till skydd för själva verksamheten, dvs. sek retess gäller om det kan antas att syftet med beslutade eller förutsedda åtgär der motverkas eller den framtida verksamheten skadas om uppgiften röjs. Det finns med andra ord ingen sekretessbestämmelse till skydd för den enskildes integritet. De flesta uppgifter som hanteras av kronofogdemyndigheterna kan inte anses vara känsliga i personuppgiftslagens mening. Dokumentationen vid ansökan om och tillsyn över näringsförbud utgör emeller tid ett undantag. I den verksamheten är det mer vanligt än i övrig verk samhet att kronofogdemyndigheterna kommer in på frågor om hälsa och brottsmisstanke m.m., dvs. uppgifter som kan vara särskilt integritetskänsliga. Enligt vår bedömning är sådana uppgifter lika skyddsvärda som de uppgifter som förekommer i verksamheten med utsökning och indrivning. Vi föreslår därför att alla åt gärder som kronofogdemyndigheterna vidtar enligt lagen om näringsförbud, både vad gäller tillsyn och ansökan, skall omfattas av det omvända skaderekvisitet. 9.4.8 Uppgifter som inte bör omfattas av sekretess</p>
<p>Vissa uppgifter hos kronofogdemyndigheterna är i dag helt undantagna från sekretess enligt 9 kap. 19 § sekretesslagen. Det gäller uppgifter om förpliktelser och beslut i mål eller ärenden. För dessa uppgifter finns det således inget sekretesskydd. De skall alltid lämnas ut om någon begär att få ta del av dem. Det kan nämnas att det är endast dessa upp gifter som med hjälp av automatiserad behandling lämnas ut till kreditupplysningsföretagen.</p>
<p>Enligt vår bedömning kommer det även i fortsättningen att finnas behov av att vissa uppgifter är undantagna från sekretess. Vad som bör övervägas är vilka upp gifter som skall ingå i denna grupp. Ett skäl att se över dessa bestämmelser är att uppgifterna sprids på ett annat sätt i dag än tidigare. Det är t.ex. vanligt att hyresvärdar inte hyr ut till per soner som är registrerade hos kronofogdemyndigheten. Ofta görs då ing en bedömning av de uppgifter som finns registrerade. Vi har i och för sig stor förståelse för att en hyresvärd vill försäkra sig om att en pre sumtiv hyresgäst kommer att göra rätt för sig. Varje kontakt med kronofogdemyndigheten är dock inte en säker indikation på kommande misskötsamhet. Också uppgifter hos kreditupplysningsföretagen har stor genomslagskraft. Dessa företag är i dag betydligt mer effektiva än tidigare. De har mer upplysningar och gör effektivare sammanställningar, samtidigt som utlämnandet av uppgifter också är effektiviserat.</p>
<p>Vad det innebär att vara registrerad hos kronofogdemyndigheterna framgår bl.a. av att det årligen till myndigheter inom exekutionsväsendet kommer in ett stort antal framställningar om gallring ur utsökningsregistret. Under första halvåret 1999 fick Riksskatteverket in ca 550 ansökningar om gallring och kronofogdemyndigheterna uppskattningsvis lika många. Gäldenärens motiv är vanligen att upplysningen har läm nats vidare till kreditupplysningsföretag och att han eller hon där igenom har hindrats från att få t.ex. ett telefonabonnemang eller en kredit till sitt företag. Den registrerade åberopar ofta den övergångsvis gällande bestämmelsen i 8 § datalagen, som föreskriver att den regi steransvarige är skyldig att utreda och rätta om en oriktig eller missvisande uppgift förekommer i ett personregister. De skäl som vanligtvis åberopas för att en uppgift skall gallras är att införandet i ut sökningsregistret berodde på olyckliga omständigheter och inte på bristande betalningsvilja. Som grund för rättelse eller gallring anförs t.ex. fel aktig eller mindre smidig handläggning hos den uppdragsgivande myndigheten, att man inte har fått post trots att man anmält adressändring, sjukdom eller att en anhörig åtagit sig att betala men slarvat.</p>
<p>Regeringen har i två avgö randen (dnr Fi 96/3087 och Fi 98/466) indikerat hur den ser på denna fråga. I det första fallet hade en kvinna flyt tat från Sverige och då meddelat sin nya adress till skattemyndigheten. Trots detta sände myndigheten påminnelsen om den obetalda kvarstående skatten till den gamla adressen, och någon inbetalning gjordes inte. Regeringen ansåg att uppgifterna i utsök ningsregistret var missvisande i fråga om hennes vilja och för måga att betala skatten och beslöt att uppgifterna skulle tas bort. I det andra fallet hade en bötfälld person registrerat en betalning via Internet. Bekräftelse på betalningen hade också sänts av banken. Betalningen hade dock inte kommit fram till mottagaren, varför beloppet så småningom över lämnades för indrivning. Regeringen beslöt på samma grund som i det först nämnda ären det att uppgiften skulle tas bort från utsökningsregistret.</p>
<p>Personuppgiftslagen innehåller till skillnad från datalagen inget krav på att en uppgift skall rättas om den är ”miss visande”. Enligt datalagen är som nämnts den registeransvarige skyldig att utreda och rätta om en oriktig eller missvisande uppgift förekommer i registret. I personuppgiftslagen talas i stället om att uppgifter skall rättas bl.a. om de är felaktiga eller ofullständiga (28 § samt 9 § första stycket h). Det är därför möjligt att bedömningen av de ovan nämnda fallen skulle bli en annan om personuppgiftslagens regler hade tillämpats. I exemplet där skattemyndigheten sände påminnelsen till fel adress, hade myndigheten i och för sig gjort ett fel. Om myndigheten hade handlagt ärendet riktigt, skul le skulden troligen inte ha överlämnats för indrivning. Uppgiften i utsökningsregistret avspeglade dock endast vad som faktiskt skett. Överlämnandet till kronofogdemyndigheten för in drivning av statens fordran gjordes en viss dag och den dagen var skulden obetald. Att något överlämnande inte borde ha ägt rum är en annan sak och innebär en ligt vår uppfattning inte att uppgiften i utsöknings registret i sig kan bedömas vara oriktig (jfr. avsnitt 7.2.2 om vår syn på vad som är orik tig uppgift).</p>
<p>Enligt vår mening är det i vissa fall olämpligt och all varligt från integritetssynpunkt att uppgifter om t.ex. en betalningsförsening är all mänt tillgängliga hos kronofogdemyndigheterna, och dessutom lämnas vidare till kreditupplysningsföretag. Som exempel kan tas de ovan refererade fallen då överlämnande för indrivning berodde i ena fallet på för biseende från skattemyndigheternas sida och i andra fallet på ett tekniskt fel som den betalningsskyldige knappast kunde förutse. Andra exempel på när det kan vara olämpligt att uppgifter blir offentliga hos kronofogdemyndigheterna är när en sak är tvistig och gäldenären har överklagat domen, när gälde nären har en kvittningsgill motfordran eller när gäldenären av någon or sak som inte berodde på honom eller henne inte har haft möjlighet att betala innan ansökan gjordes till krono fogdemyndigheten.</p>
<p>Det finns olika alternativa metoder för att hindra att uppgifter, när det inte är önskvärt, lämnas ut till exempelvis kreditupplysningsföretag. Ett alternativ är givetvis att uppgifterna förstörs, dvs. gallras. Ett annat är att uppgifterna blockeras. Med blockering avses enligt personuppgiftslagen att uppgiften spärras och förses med infor mation om varför den är spärrad. Det finns emellertid nackdelar med att i fall som de ovan nämnda rätta uppgifter genom att gallra eller blockera dem. Det primära syftet med utsökningsregistret, liksom med den av oss fö reslagna utsöknings- och indrivningsdatabasen, är att vara ett ar betsredskap för kronofogdemyndigheterna. Tar man bort uppgifter eller blockerar dem, kan den enskilda handläggaren inte se vad som har före kommit i det aktuella målet. Om handläggaren gör sökningar i dator systemet, kan det förefalla som om den aktuella uppgiften aldrig hade existerat. Detta kan medföra såväl för virring hos som merarbete för handläggaren. En annan nackdel med att hänvisa den enskilde till att begära rättel se, är att det som regel innebär mycket jobb för den en skilde att få reda på hur man går tillväga. Detta kan upplevas som orätt vist av den som är mindre väl bevandrad i hur samhället fungerar. Gallring eller blockering är således enligt vår bedömning ingen bra utväg i de nämnda fallen.</p>
<p>Enligt vår uppfattning är det mer ändamålsenligt att se över vilka uppgifter som aldrig skall omfattas av sekretess enligt 9 kap. 19 § sekretesslagen. Det är också här svårt att finna en avgränsning som är en kel att hantera. Att – för att sekretess skall gälla för en uppgift av det aktuella slaget – ställa som krav att det är ursäktligt att betalning inte skett i tid skulle enligt vår bedömning innebära en orimlig hantering för kro nofogdemyndigheterna. Vi föreslår därfö r i stället att det i 9 kap. 19 § sekretesslagen förs in ett krav på att uppgifter skall gälla förplikt else som avses med den sökta verkställigheten i ett pågående mål  , för att uppgifterna skall vara undantagna från sekretess. I och med att betalning angivna för slaget inte komma att vara allmänt tillgänglig sedan målet har avslutats. Detta kan möjligen fram stå som mer betänkligt, men det skall beaktas att beslutet om utmätning eller konstaterandet att gäldenären saknar utmätningsbara tillgångar i dessa fall fortfarande är tillgängligt. Det kommer alltså att finnas kvar icke sekretessbelagd information om att gäldenären har varit försumlig i betalnings hänseende. 9.4.9 Den förändrade sekretessens betydelse för kreditupplysningsverksamheten</p>
<p>Ett av de ändamål som vi vill uppnå genom det förslag som vi redovisar i föregående avsnitt, är att enskilda skall skyddas mot att miss visande uppgifter om dem hos kronofogdemyndigheterna görs allmänt till gängliga. För att förslaget i det avseendet skall få den avsedda effekten, måste användningen av de aktuella uppgifterna i kreditupplysningsverksamhet ses över. Som vi nämner ovan lämnas endast uppgifter som aldrig kan omfattas av sekretess ut till kreditupplysningsföretagen. Uppgifter som efter att de har lämnats till ett kreditupplysningsföretag ändrar status och således inte längre är undantagna från sekretess hos kronofogdemyndigheterna, bör enligt vår uppfattning inte få användas vid kreditupplys ning utan i stället gallras hos företaget. Det bör enligt vår mening åligga kronofogdemyndigheterna att sända en underrättelse om detta till kreditupplysningsföretaget. En fördel med en reglering som innebär att uppgifter om förpliktelser inte får användas för kredit upplysningsverksamhet när ett mål är avslutat – utöver att det innebär ett skydd för enskildas integritet – är att den skapar incitament för gäldenären att betala innan kronofogdemyndigheten behöver vidta någon åtgärd utöver att under rätta gäldenären om att målet är registrerat.</p>
<p>Vad ett sådant förslag skulle innebära för kreditupplysningsverk samheten kan åskådliggöras med föl jande exempel. Ett mål om indrivning mot en person registreras hos kronofogdemyndigheten och uppgift om detta lämnas för att an vändas vid kreditupplysning. Skulden betalas innan kronofogdemyndigheten vidtar några åtgärder utöver att skicka underrättelse till den enskilde om att målet är regi strerat. Uppgiften får då inte längre användas vid kreditupplysning och skall gallras ur kreditupplysningsföretagets register. Om i nämnda exempel kronofogdemyndigheten däremot vidtar en åtgärd, t.ex. beslutar om löne utmätning, kan den senare uppgiften lämnas ut och får användas vid kreditupplysning även efter att skulden är betald.</p>
<p>Mot förslaget kan invändas att uppgifter om en gäldenär kan läm nas ut för kredit upplysning under perioden från det att ett mål kommer in till dess att skulden betalas. I kreditupplysningar som lämnas efter betalningen kommer den däremot inte att finnas med. Detta kan tyckas något slumpartat, men får enligt vår mening anses godtagbart. Vilka uppgifter som ingår i en kreditupplysning är alltid beroende av vid vilken tidpunkt upplysningen begärs. En motsvarande situation kan uppstå redan i dag om en kreditupplysning begärs i nära anslutning till den tidpunkt när uppgift om skulden skall gallras hos kreditupplysningsföretagen enligt de i dag gällande bestämmelserna.</p>
<p>För kreditupplysningsföretagen kan vårt förslag tyckas innebära att kvaliteten på kreditupplysningarna i viss mån bli sämre. En närma re analys av förslaget visar dock enligt vår uppfattning att den inte enbart är till det sämre för kreditupplysningsföretagen. En del av de uppgifter som kreditupplysningsföretagen enligt förslaget inte kom mer att få, omfattas i dag av en form av dubbelrapportering. Det stora flertalet mål hos kronofogdemyndigheterna utgörs antingen av allmänna mål eller av enskilda mål där utsökningsurkunden utgörs av ett utslag från den summariska processen. Samtliga utslag i mål om betalningsföre läggande rapporteras särskilt till kreditupplysningsföretagen. Att det inte dessutom rapporteras att sökanden har begärt verk ställighet i ett sådant mål förrän efter att kronofogdemyndigheten har vidtagit någon åtgärd, bör enligt vår mening vara av mindre betydelse för kreditupplysningsverksamheten. De allmänna mål som inte kommer att rapporteras enligt vårt förslag är, som vi redovisar ovan, i många fall mål där betalnings försummelsen beror antingen på omständigheter som gäldenären inte rådde över eller på missförstånd från hans sida. Grunden för ansök ningen är med andra ord inte gäldenärens bristande betalningsvilja eller betalningsförmåga. Enligt vår uppfattning kommer kreditupplysningarnas kvalitet att förbättras när uppgifter om mål som inte beror på ovil ja eller oförmåga att betala utmönstras.</p>
<p>Sammantaget måste en avvägning göras mellan dels intresset av att skydda de personer som i dag mer eller mindre utan egen förskyllan hamnar i kreditupplysningsföretagens register, dels kreditupplysningsföretagens intresse att få så många upplysningar som möjligt från kronofogdemyndigheterna. Enligt vår uppfattning talar denna avvägning för vårt förslag.</p>
<p>En alternativ ändring av reglerna för kreditupplysningsverksamhet skulle kunna vara att uppgifter från kronofogdemyndigheterna inte får registreras förr än efter t.ex. tre veckor. Betalar gäldenären inom denna tid registreras inte uppgiften. Enligt vår uppfattning är detta ett sämre alternativ. Det skulle avsevärt försämra uppgifternas aktualitet hos kreditupplysningsföretagen. Gäldenärer som inte betalar och har all varliga betalningssvårigheter skulle få ytterligare tre veckors respit innan krediter eller andra åtgärder stoppades. En gäl denär som gör invänd ning mot betalningskravet skulle också drabbas av en sådan regel om kronofogdemyndigheten inte hinner utreda invändningen inom den stipulerade tiden.</p>
<p>Vi föreslår därför att det i kreditupplysningslagen införs en bestämmelse som innebär att när en uppgift som har hämtats in från exe kutionsväsendets databaser inte längre omfattas av undantaget från sekretess, på grund av att det aktuella målet inte är pågående, skall uppgiften gallras så snart det kan ske och senast innan en upplysning lämnas om den uppgiften avser. De särskilda bakomliggande frågor som rör kreditupplysningsföretagens möjligheter att få uppgifter från skatte- och kronofogdemyndigheter på medium för auto matiserad behandling, redovisas i avsnitt 9.5.</p>
<h2>9.5 Utlämnande av uppgifter på medium för automatiserad behandling för kreditupplysningsverksamhet</h2>
<p>Enligt vår bedömning bör uppgifter inom skatteförvaltningen och exekutionsväsendet som inte omfattas av sekretess, få lämnas ut på medium för automatiserad behandling till den som har tillstånd som avses i 3 § kreditupplysningslagen att bedriva kreditupplysningsverksamhet. Uppgifter som grundar sig på brott skall inte få lämnas ut.</p>
<p>Bestämmelser med angiven innebörd bör återfinnas i förord ningar till de av oss föreslagna lagarna om behandling av uppgifter i skatteförvaltningens och exekutionsväsendets verksamheter</p>
<p>Kreditupplysningslagen innehåller bestämmelser om vilka uppgifter som får behandlas i kreditupplysningsverksamhet. Av lagen följer bl.a. att kreditupplysningar om fysiska personer som inte är näringsidkare inte får innehålla uppgifter om andra betalningsför summelser än såda na som slagits fast av domstol eller någon annan myndighet eller som har lett till skuldsanering, betalningsinställelse, konkursansökan eller ackord. Inte heller får känsliga uppgifter som t.ex. uppgifter om en persons ras, etniska ursprung, hälsotillstånd m.m. behandlas. Dessa uppgifter får inte heller lagras i ett register. Den närmare regleringen av vilka uppgifter kreditupplysningsföretagen har rätt att registrera finns i dag i tillstånd från Datainspektionen.</p>
<p>I departementspromemorian Kreditupplysningslagen – anpassningen till dataskyddsdirektivet (Ds 1998:44) föreslås att personuppgiftslagens regler skall gälla för behandling av personuppgifter i kreditupplysningsverksamheten om inte annat föreskrivs i kreditupplysningslagen. Förslaget innebär att det i framtiden inte kommer att krävas något särskilt tillstånd av Datainspektionen som reglerar vilka uppgifter kreditupplysningsföretagen får registrera. Företagens möjligheter att behandla uppgifter kommer i stället att avgränsas genom de grundläggande krav som finns i personuppgiftslagen. De uppgifter som behandlas får t.ex. inte vara oförenliga med ändamålet med behandlingen och de skall va ra relevanta för detsamma. De begränsningar som i dag finns i kreditupplysningslagen i fråga om rätten att behandla uppgifter föreslås dock vara kvar i stort sett oförändrade.</p>
<p>Kreditupplysningsföretagen hämtar en stor mängd information från skatte- och kronofogdemyndigheterna. Utlämnandet av uppgifter på medium för automatiserad behandling från utsökningsregistret och registret för betalningsföreläggande och handräckning till kreditupplys ningsföretagen regleras i dag genom beslut från Datainspek tionen. Enligt ett medgivande från Datainspektionen (dnr 5363-97) får uppgifter om avgifter och skatter lämnas ut i den mån de inte omfattas av sekretess. Uppgifterna får heller inte grunda sig på brott. De medgivanden som lämnats i fråga om utlämnande på medium för automatiserad be handling från kronofogdemyndigheternas register kommer inte att gälla efter den 1 oktober 2001.</p>
<p>I de lagar som reglerar behandlingen av uppgifter i myndigheternas verksamheter föreslår vi en bestämmelse som inne bär att uppgifter får lämnas ut till enskilda med hjälp av automatiserad behandling endast enligt föreskrifter som meddelas av regeringen (se avsnitt 6.6.2). Bestämmelser om utlämnande av uppgifter till kreditupplysningsföretagen på medium för automatiserad behandling bör därför tas in i för ordningar till de aktuella lagarna (se exemplet på för ordning i bilaga 2 ). Bestämmelserna bör en ligt vår uppfattning i grunden motsvara de tillstånd som Datainspektionen har lämnat. Uppgifter bör så ledes få lämnas ut på medium för auto matiserad behandling till kreditupplysningsföretagen i den mån de inte grundar sig på brott och utlämnandet inte strider mot sekretesslagen eller annan författning. Det bör alltså framhållas att en föreskrift om att upp gifter får lämnas ut på medium för automatiserad behandling inte skall vara en sekretessbrytande bestämmelse. Innebörden är i stäl let att uppgifter som kan lämnas ut med stöd av bestämmelserna i sekretesslagen, får lämnas ut med hjälp av auto matiserad behandling. Bestämmelserna innebär inte heller någon ovillkorlig rätt för ett kredit upplysningsföretag att få ut uppgifter. Möjligheten för skatte- och kronofogdemyndigheter att lämna ut uppgifter på automatiserad väg, innebär givetvis inte heller att andra uppgifter kan lämnas ut än de som kreditupplysningsföretagen får behandla enligt kreditupplysningslagen.</p>
<p>Prövningen av vilka uppgifter som kan lämnas ut utan hinder av sekretess skall enligt sekretesslagen göras av den myndighet som har att pröva en begäran om utlämnande, dvs. myndigheter inom skatte förvaltningen och exekutionsväsendet. Förutom en prövning av om upp gifterna kan lämnas ut med stöd av de grundläggande bestäm melserna i 9 kap. 1 och 19 §§ sekretesslagen, måste ett utlämnande även föregås av en prövning enligt 7 kap. 16 § samma lag. Enligt den sist nämnda bestämmelsen gäller sekretess för en personuppgift om det kan antas att ett utlämnande skulle medföra att uppgiften behandlas i strid med personuppgiftslagen. Det kan givetvis i många fall vara svårt för skatte- och kronofogdemyndigheterna att göra en bedöm ning av om ett utlämnande strider mot bestämmelsen i 7 kap. 16 § sekretesslagen. Det gäller särskilt när utlämnandet sker på medium för automatiserad behandling.</p>
<p>Det utlämnande som i dag görs på sådant me dium har föregåtts av en prövning av Datainspektionen. Vi har därför övervägt om det även i fortsättningen bör ligga på inspektionen att ta ställning till sådant utlämnande. Datainspektionen är den myndighet som meddelar tillstånd till kreditupplysningsverksamhet och även utövar tillsyn över verksam heten. Inspektionen har således den kunskap om kreditupplysningsverksamhet som kan behövas för att bedöma om det finns ett sådant behov av uppgifterna att de bör lämnas ut med hjälp av automatiserad behandling. Vi har emellertid stannat för att det bör ankomma på Riks skatteverket samt skatte- och kronofogdemyndigheterna att göra denna bedömning. Det är dessa myndigheter som skall göra prövningen av om uppgifter kan lämnas ut eller om hinder mot utlämnandet föreligger på grund av bestämmelserna i sekretesslagen eller annan författning.</p>
<p>Något hinder kan inte gärna anses föreligga mot att lämna ut uppgifter i de fall uppgifterna inte kommer att omfattas av den skärpta sekretess som vi föreslår (se avsnitt 9.4). Om kredit upplysningsföretagen däremot vill ha nya typer av uppgifter måste en ny bedömning göras. Eftersom kreditupplysningsföretagens behov av uppgifter har ansetts tillgodosett genom de uppgifter de får i dag, bör det enligt vår upp fattning krävas starka skäl för att lämna ut ytterligare uppgifter. Det kan vara lämpligt att en myndighet som får en sådan begäran samråder med Datainspektionen, innan myndigheten fattar beslut i frågan om utlämnande. Den föreslagna skärpningen av sekretessen innebär också en begränsning av kreditupplysningsföretagens möjlighet att hämta in nya typer av uppgifter. Om den föreslagna ändringen i sekretesslagen inte skulle genomföras i enlighet med vårt för slag, kan det enligt vår uppfattning finnas skäl att i det fortsatta lagstiftningsarbetet överväga om det finns anledning att begränsa utlämnandet av uppgifter från skatteförvaltningens och exekutionsväsendets databaser. 9.6 Kronofogdemyndigheternas tillgång till uppgifter från  Tullverket</p>
<p>Vårt förslag:  Tullverket skall på begäran tillhandahålla krono fogdemyndigheterna uppgifter som förekommer hos Tullverket och som rör import eller export av varor.</p>
<p>Enligt 118 § tullagen (1994:1550) skall Tullverket på begäran tillhandahålla Sveriges Riksbank, Riksskatteverket, Statens livsmedelsverk,</p>
<p>Statens jordbruksverk, Kommerskollegium, skattemyndighet, Statistiska centralbyrån, Kemikalieinspektionen och Fiskeriverket uppgifter som förekommer hos Tullverket och som rör import eller export av varor.</p>
<p>Riksskatteverket har i svar på en enkät från Ekobrottsberedningen anfört att krono fogdemyndigheterna i sin verksamhet har minst lika stort behov av sådana uppgifter som avses i 118 § tullagen som de i bestämmelsen uppräknade myndigheterna, och för eslog därför en lag ändring som skulle ge kronofogdemyndigheterna tillgång till uppgifterna. De uppgifter som avses i 118 § tullagen finns samtliga tillgängliga i tulldatasystemet och möjligheten för krono fogdemyndigheterna att få direktåtkomst till uppgifter i tullregistret har därför nära koppling till frågan om rätten att få uppgifter med stöd av bestämmelsen i tullagen. Ekosekretessutredningen har inom ramen för sitt uppdrag (dir. 1997:61) övervägt frågan om att låta krono fogdemyndigheterna få tillgång till uppgifter om import och export från Tullverket. Med anledning av den näraliggande kopplingen till frågan om kronofogdemyndigheternas direktåtkomst till tulldatasystemet har vi dock, i samråd med Ekosekretessutredningen, ansett att frågan om införandet av sekre tessbrytande bestämmelser i tullagen kan behandlas inom ramen för vårt uppdrag.</p>
<p>På samma sätt som uppgifter från skattemyndigheterna kan uppgif ter från Tullverket vara av stor betydelse för krono fogdemyndigheterna i arbetet med att få en ekonomisk bild av gäldenärer och med stöd av denna besluta om lämpliga indrivningsåtgärder. Uppgifter om import och export kan ge upplysningar om att en gäldenär driver affärs verksamhet utomlands, vilket i sin tur kan utgöra grund för en begäran om handräckning i utlandet. Uppgifter från Tullverket kan även ge upplysningar om eventuella tillgångar i utlandet eller vara en indikation på att gäldenären saknar utmätningsbara tillgångar.</p>
<p>Det är uppenbart att kronofogdemyndigheterna kan dra stor nytta av att få en garanterad tillgång till uppgifter om import och export från Tullverket i sin exekutiva verksamhet. Uppgifterna kan inte heller anses vara av sådan känslig natur att det finns några hållbara skäl för att under gällande omständigheter inte medge kronofogdemyndigheterna tillgång till de aktuella uppgifterna. Vi föreslår därför att 118 § tull lagen kompletteras så att Tullverket på begäran skall tillhandahålla kronofogdemyndigheterna uppgifter som förekommer hos Tullverket och som rör import eller export av varor. Den näraliggande frågan om kro nofogdemyndigheternas direktåtkomst till uppgifter i tulldatabasen behandlar vi i avsnitt 8.4.14.</p>
<h2>9.7 Den externa mottagningsfunktionen i tulldatasystemet</h2>
<p>Det bör enligt vår mening i tullagen införas en bestämmelse som reglerar möjligheten för regeringen eller den myndighet som re geringen bestämmer att överlämna till en juridisk person att för medla uppgifter i elektroniska dokument till och från tulldatasystemet.</p>
<p>Av 11 § tullagen (1994:1550) framgår att Tullverket i sin verksamhet enligt tullagstiftningen har ett system för auto matisk databehandling, tulldatasystemet (TDS). Vi redovisar i avsnitt 3.5.2 kortfattat funktionen med den elektroniska dokumenthanteringen i TDS, vilken bl.a. innebär att importörer och exportörer i stor om fattning kommunicerar med Tullverket genom användandet av standardiserade elektroniska meddelanden som förmedlas av en extern mottagningsfunktion. Den funktionen sköts av en från Tullverket fristående servicebyrå. Reg leringen av användandet av en sådan extern funktion finns i dag i 9 § tullregisterlagen (1990:137), där det anges att regeringen eller den myndighet som regeringen bestämmer får överlämna till en juridisk per son att förmedla upp gifter i elektroniska dokument till och från Tullverket. I nämnda paragraf finns även bestämmelser om tystnadsplikt i sådan förmedlingsverksamhet. Andra bestämmelser om definition och hantering av elektroniska dokument återfinns i 12–15 §§ tulllagen. I 13 § sägs t.ex. att om uppgifter i ett elektroniskt dokument förmedlas genom annan myndighet än Tullverket eller genom juridisk person efter bemyndigande enligt 9 § tullregisterlagen anses dokumentet ha kommit in till Tullverket när det tagits emot och kan antas ha avskilts för Tullverkets räkning hos förmedlaren.</p>
<p>Enligt vår mening har en bestämmelse om möjligheten för rege ringen eller den myndighet regeringen bestämmer att till en juridisk person överlåta förmedlingen av elektroniska dokument sin rätta plats i tulllagen, tillsammans med övriga bestäm melser om dokumenthantering. Härigenom samlas bestämmelser om för farandet i en och samma lag, vilket innebär att onödiga hänvisningar till annan lagstiftning und viks. Tullagsutredningen, med vilken vi samrått, har i betänkandet En ny tullag (SOU 1999:54) föreslagit att bestämmelsen i 9 § tull registerlagen inordnas i en ny tullag tillsammans med andra bestämmelser om tulldatasystemet. Det finns därför inte nå gon anledning för oss att i det avseendet nu lämna förslag på ändring i tullagen. 9.8 Användning av uppgifter ur tulldatasystemet i brottsbekämpande verksamhet</p>
<p>Den utveckling som pågår avseende nya funktioner i tulldatasystemet och den indelning av verksamheten som gjorts inom Tullverket, gör att det i allt fler delar av verksamheten finns ett behov av uppgifter ur tulldatasystemet.</p>
<p>Enligt vår uppfattning finns det behov av att i ett annat sammanhang överväga i vilken omfattning uppgifter ur tull datasystemet får användas i de olika delarna av tullverksamheten.</p>
<p>I avsnitt 3.5 redogör vi för Tullverkets verksamhet och de personregister som förs i verksamheten. Tullverkets faktiska, eller operativa, verksamhet indelas i huvudprocesserna effektiv handel och gränsskydd. Behandling av personuppgifter m.m. i brottsbekämpande verksamhet regleras i lagen (1997:1058) om register i Tullverkets brottsbekämpande verksamhet. Enligt den lagen får Tullverket föra ett brotts register som har gått under benämningen SPADI, spaningsdiariet. Behandlingen av uppgifter i den fiskala verksamheten regleras i tullregisterlagen (1990:137), enligt vilken lag Tullverket får föra ett tull register. I praktiken utgörs tullregistret av tulldatasystemet (TDS).</p>
<p>Det har under senare år förekommit diskussioner med avseende på vilka möjligheter Tullverket skall ha att i den brottsbekämpande verksamheten använda sig av uppgifter ur TDS (se t.ex. betänkandet En Gräns – en myndighet, SOU 1998:18). Med anledning av den utveckling av datasystemen inom Tullverket som pågår i dag, finns det skäl för oss att kort beröra de problem som kan uppstå när det skall avgöras om behandling av uppgifter görs i den brotts bekämpande verksamheten.</p>
<p>Inom Tullverket pågår arbete med att utveckla och förfina arbetsmetoderna inom ramen för ett projekt som kallas Servicetrappan. Utgångspunkten för arbetet är att de operatörer, dvs. importörer, exportörer eller ombud, som bedöms vara tillförlitliga skall utsättas för ett mycket begränsat antal åtgärder när varor passerar gränsen. Tull verket skall i stället koncentrera sina resurser på de operatörer som bedöms mindre tillförlitliga samt på att genom information förebygga fel som begås av okunskap. Projektet Servicetrappan berör i första hand det kommersiella varuflödet. Enligt vad vi erfarit krävs det emellertid för att idén med Servicetrappan skall kunna genomföras och fungera som det är tänkt, att den del av Tullverket som arbetar med den brottsbekämpande verksamheten ges möjligheter att utöva sin verksamhet på ett effektivt sätt, baserat på riskanalyser. Riskanalyser görs i dag med användning av uppgifter ur TDS i syfte att effektivisera kontrollerna av det kommersiella varuflödet. För att Tullverket på ett effektivt sätt skall kunna utföra riskanalyser som behövs i den brottsbekämpande verk samheten är det enligt vad vi erfarit av värde att den information som används inom TDS även kan utnyttjas för sådana riskanalyser. En orsak till detta är den allt större helhetssyn som genomsyrar Tullverkets verksamhet och som innebär att beröringspunkterna mellan processerna gränsskydd och effektiv handel blir allt fler.</p>
<p>För att åskådliggöra dels vilken betydelse det skulle ha från effektivitetssynpunkt att utnyttja TDS i brottsbekämpande verksamhet, dels de problem som kan uppstå vid gränsdragningen mellan den verksamheten och den fiskala, ges här ett exempel med verklighetsförankring.</p>
<p>Vid en husrannsakan i maj 1998 beslagtas ett parti cigaretter. I lokalen finns rester av cigarettpaket som är delade på mitten och innehåller stora mängder järnfilsspån. Misstanke uppstår därför om att de påträffade paketen endast utgör en mindre del av en sändning som smugglats in i landet gömda i någon form av stålbalkar. Fil spånen skulle vara resultatet av att balkarna öppnats med vinkelslip. I november 1998 görs en gränskontroll av en trailer lastad med stålbalkar som anländer till Sverige. Vid kontrollen hittas 375 000 cigaretter i tomrum i balkarna. Vid den utredning som görs identifieras ytterligare sextio tidigare transporter som skett på liknande sätt.</p>
<p>I den situation som åskådliggörs i exemplet skulle det med hjälp av uppgifter ur TDS vara möjligt att lägga spärrar för att identifiera sänd ningar av stålbalkar när de anmäls till förtullning. Härigenom skulle transporterna med stor sannolikhet kunnat avslöjas i ett avsevärt tidi gare skede. Det är inte möjligt att uppnå samma syfte genom att använda det register som förs för den brottsbekämpande verk samheten, SPADI, eftersom det inte innehåller de nödvändiga uppgifterna om import och export.</p>
<p>Det är enligt vår mening betänkligt från integritetssynpunkt att med hjälp av datorteknik använda uppgifter som lämnas för ett visst syfte, exempelvis att klarera en vara vid införsel i landet, för brottsbekämpande verksamhet. Det kan å andra sidan inte sättas i fråga att det vore värdefullt från effektivitetssynpunkt med en sådan ordning. Det ingår emellertid inte i vårt uppdrag att utreda frågan om TDS skall få användas även för denna form av brottsbekämpande verksamhet. Vi föreslår inte heller att tulldatabasen skall få användas för det syftet. På samma sätt som är fallet i dag kan det dock vid tillämpning av den av oss föreslagna lagen komma att uppstå gränsdragnings problem. Det finns därför enligt vår mening anledning att närmare utreda de problem som kan uppstå och hur de skall hanteras. Likaså finns det enligt vår mening skäl att se över frågan om möjligheter att i fråga om exem pelvis riskanalyser använda uppgifter i TDS även för brottsbekämp ande verksamhet.</p>
<h2>10 Ikraftträdande- och övergångsbestämmelser</h2>
<h2>10.1 Lagstiftning om behandling av personuppgifter</h2>
<p>Vårt förslag:  Lagarna som reglerar behandling av personuppgifter m.m. i skatteförvaltningens, exekutionsväsendets och Tull verkets verksamheter skall träda i kraft den 1 oktober 2001.</p>
<p>Samtidigt med att de nya lagarna träder i kraft skall de aktuella författningar som i dag reglerar förandet av personregister i skatteförvaltningens, exekutionsväsendets och Tullverkets verksamheter upphöra att gälla. Äldre bestämmel ser om gallring och innehåll i ett register skall emellertid gälla för uppgifter och handlingar som har tillförts ett register före de nya lagarnas ikraftträ dande.</p>
<p>Bestämmelserna i de nya lagarna om grundläggande krav på behandling av personuppgifter samt behandling av känsliga personuppgifter och uppgifter om lagöverträdelser m.m. skall inte börja till - ämpas förrän den 1 oktober 2007 i fråga om sådan manuell behandling av personuppgifter som påbörjats före den 24 oktober 1998 eller manuell behandling av personuppgifter som utförs för ett visst ändamål om manuell behandling för ändamålet påbörjats före den 24 oktober 1998.</p>
<p>Har en begäran om registerutdrag enligt 10 § datalagen kommit in innan de nya lagarna träder i kraft men har utdraget inte expedierats före ikraftträdandet, skall framställningen anses som en an sökan om information enligt de nya lagarna.</p>
<p>De nya lagarnas bestämmelser om skadestånd skall tilllämpas endast om den omständighet som yrkandet hänför sig till har in träffat efter det att de nya lagarna har trätt i kraft. De nya lagarnas bestämmelser om överklagande skall till lämpas endast på beslut som fattas efter ikraftträdandet. 10.1.1 Bestämmelser om ikraftträdande</p>
<p>Dataskyddsdirektivet antogs den 24 oktober 1995. Av artikel 32.1 och 2 framgår att medlemsstaterna senast tre år efter det datumet skall sätta i kraft de lagar och andra författningar som är nödvändiga för att följa direktivet. I fråga om sådan behandling som redan pågår när de nationella bestämmelser som antas till följd av direktivet sätts i kraft, skall medlemsstaterna se till att behandlingen senast tre år från det datumet bringas i överensstämmelse med direktivets bestämmelser. För viss manuell behandling gäller i stället att medlemsstaterna får föreskriva att behandlingen skall bringas i överensstämmelse med direktivets bestämmelser senast tolv år efter direktivets ikraftträdande.</p>
<p>I enlighet med nämnda bestämmelser i dataskyddsdirektivet trädde personuppgiftslagen (1998:204) i kraft den 24 oktober 1998. Av personuppgiftslagens övergångsbestämmelser fram går att för sådan behandling som pågick vid ikraftträdandet, skall bestämmelser i datalagen (1973:289) tillämpas t.o.m. den 30 september 2001.</p>
<p>De lagar som vi föreslår för behandling av personuppgifter m.m. i skatteför valtningens, exekutionsväsendets och Tullverkets verksamhet, ersätter för fattningar som reglerar behandling som pågick när personuppgiftslagen trädde i kraft. Som exempel på sådan behandling kan näm - nas behandling i register enligt skatteregisterlagen (1980:343), utsökningsregisterlagen (1986:617) och tullregisterlagen (1990:137). Dessutom skall lagförslagen reglera behandling som på går med stöd av tillstånd från Datainspektionen. Enligt vår mening är det därför lämp ligt att våra lagförslag i fråga om automatiserad behand ling träder i kraft den 1 oktober 2001, dvs. det datum då Datainspektionens tillstånd upphör att gälla och personuppgiftslagens bestäm melser i stället blir tillämpliga på sådan be handling.</p>
<p>Det bör påpekas att våra lagförslag kan komma att omfatta behandling av personuppgifter som har påbörjats efter den 24 oktober 1998 och för vilka bestäm melserna i personuppgiftslagen gäller fullt ut. Vad det i sådana fall rör sig om är icke författningsreglerad behandling för vilken det tidigare normalt krävdes tillstånd från Datainspektionen. För sådan behandling blir således våra lagförslag tillämpliga fr.o.m. den 1 oktober 2001.</p>
<p>De författningar som i dag reglerar förandet av personregister inom de för oss aktuella verksamheterna, skall upphöra att gälla i samband med att den föreslagna lagstiftningen träder i kraft. Äldre bestämmelser om gallring och innehåll i ett register skall emellertid gälla för upp gifter och handlingar som har tillförts ett register före de nya lagarnas ikraftträdande. Det innebär t.ex. att gallringsdag för uppgifter som förekommer i register enligt de i dag gällande författningarna, även efter den 1 oktober 2001 skall gallras i enlighet med de nu gällande bestämmelserna. 10.1.2 Övergångsbestämmelser</p>
<p>För manuell behandling skall personuppgiftslagen inte börja tillämpas fullt ut förr än den 1 oktober 2007. Våra lagförslag omfattar sådan manuell behandling som i avsaknad av särskild lagstiftning skulle omfattas av personuppgiftslagens bestämmelser. Det saknas enligt vår uppfattning anledning att låta manuell behandling av personuppgifter inom de för oss aktuella verksamheterna omfattas av lagstiftningen i annan utsträckning än vad som skulle varit fallet om endast personuppgiftslagen bestämmelser skulle vara tillämpliga. I fråga om manuell behand ling som påbörjats före den 24 oktober 1998, föreslår vi därför att be stämmelserna i personuppgiftslagen om grundläggande krav på behandling av personuppgifter samt bestämmelserna i våra lagförslag om behandling av känsliga personuppgifter och uppgifter om lagöverträdelser m.m., inte skall börja tillämpas förr än den 1 oktober 2007. Detsamma skall gälla för manuell behandling som utförs för ett visst bestämt än damål om manuell behandling för ändamålet påbörjades före den 24 oktober 1998.</p>
<p>När personuppgiftslagen trädde i kraft reglerades vissa frågor sär skilt i övergångsbestämmelserna. Avseende information till registrerade angavs att om en begäran om registerutdrag enligt 10 § datalagen har kommit in innan den nya lagen träder i kraft, men utdraget inte har expedierats före ikraftträdandet, skall fram ställningen anses som en ansökan om information enligt den nya lagen. I fråga om skadestånd angavs att den nya lagens bestämmelser skall tillämpas bara om den omständighet som yrkandet hänför sig till har inträffat efter det att de nya lagarna har trätt i kraft. Vi anser att motsvarande övergångs bestämmelser bör gälla av seende den av oss föreslagna lagstiftningen. Det bör påpekas att för behandling av personuppgifter som har påbörjats före den 24 oktober 1998, kommer skadeståndsbestämmelserna i datalagen att vara tillämpliga när de omständigheter som yrkan det hänför sig till har inträffat innan våra lagförslag träder i kraft. För senare på börjad behandling gäller i stället skadeståndsbestämmelsen i person uppgiftslagen eller motsvarande bestämmelse i våra lagförslag, beroende på när den omständighet som yrkandet hänför sig till har inträffat.</p>
<p>I datalagen och personuppgiftslagen finns inte någon särskild reglering av möjligheten att överklaga en förvaltningsmyndighets beslut i fråga om rättelse eller information till registrerade. Enligt vår mening bör de av oss föreslagna bestäm melserna om överklagande inte vara tillämpliga på beslut som myndigheterna fattar med stöd av bestäm melser i annan lagstiftning än den av oss föreslagna. De nya lagarnas bestämmelser om överklagande skall därför bara tillämpas på beslut som fattas efter ikraftträdandet.</p>
<h2>10.2 Övriga lagförslag</h2>
<p>Vårt förslag:  Lagen om ändring i sekretesslagen (1980:100), lagen om ändring i tullagen (1994:1550) samt lagen om ändring i kreditupplysningslagen (1973:1173) skall träda i kraft den 1 oktober 2001.</p>
<p>De ändringar som vi föreslår i sekretesslagen är till stor del knutna till våra lagförslag om behandling av personuppgifter m.m. inom skatteförvaltningen, exekutionsväsendet och hos Tullverket. Lagförslagen bör därför träda i kraft samtidigt, dvs. den 1 oktober 2001. Vissa bestämmelser skulle i och för sig kunna träda i kraft vid ett tidigare datum. Den föreslagna ändringen 9 kap. 19 § första stycket sekretesslagen, vil ken innebär att det införs ett omvänt skaderekvisit i exekutions väsendets exekutiva verksamhet, har ingen direkt anknytning till våra övriga lagförslag. En av de faktorer som har påverkat vår bedömning om vil ken sekretess som bör gälla i den exekutiva verksamheten, har emel lertid varit det nya datasystem, INIT, som är under utveckling inom exekutionsväsendet (se avsnitt 9.4). Tidpunkten för när det systemet förvän tas tas i bruk sammanfaller med vårt förslag om datum för ikraft trädande av våra övriga lagförslag. Vi ser därför inga skäl för att före slå avvikande ikraftträdandebestämmelser i den delen.</p>
<p>Det förslag till ändring i 118 § tullagen som innebär att kronofogdemyndigheterna skall ha rätt till information från Tullverket om import och export av varor, är inte heller beroende av våra övriga lagförslag. Enligt vår mening finns det emellertid inga starka skäl för att föreslå ett tidigare datum för ikraftträdande i den delen. Förslaget om ändring i Tullagen bör därför i sin helhet träda i kraft först den 1 oktober 2001. För slaget om ändring i kreditupplysningslagen hör helt samman med våra lagförslag om behandling av personuppgifter inom skatteför valtningen och exekutionsväsendet. Det saknas därför anledning att föreslå avvikande ikraftträdandedatum.</p>
<h2>11 Konsekvenser av våra förslag</h2>
<p>Vår bedömning är att de förslag som lämnas i betänkandet på längre sikt är kostnadsbesparande, genom de möjligheter som ges till ökad effektivitet vid informationshantering, såväl inom skatteförvalt ningen och exekutionsväsendet som mellan skatte- och kronofogdemyndigheter samt Tullverket. Initialt kan emellertid vissa för slag innebära mindre kostnadsökningar, främst på grund av att de utbild ningsinsatser som kan bli nödvändiga.</p>
<p>Av 14 § kommittéförordningen (1998:1474) framgår att om förslagen i ett betänkande påverkar kostnaderna eller intäkterna för staten, kommuner, landsting, företag eller andra enskilda, skall en beräkning av dessa konsekvenser redovisas i betänkandet. Om för slagen innebär samhällsekonomiska konsekvenser i övrigt skall det redovisas. När det gäller kostnadsökningar och intäktsminskningar för sta ten, kommuner eller landsting, skall utredningen föreslå en finansiering.</p>
<p>Utgångspunkten för vårt uppdrag har varit att dels anpassa befintlig reglering av personregister inom skatteförvaltningen, exekutionsväsen det och hos Tullverket till dataskyddsdirektivets regelverk, dels att göra en materiell översyn av framför allt register inom skatteförvaltningen och exekutionsväsendet. Därutöver har vårt uppdrag omfattat vissa särskilt angivna frågor. Vi har således utrett frågor om om fattningen av direktåtkomst till myndigheternas register, möjligheten att undanta el ektroniska handlingar från myndigheternas skyldighet att lämna registerutdrag samt sekretesslagens (1980:100) bestämmelser i exekutionsväsendets exekutiva verksamhet.</p>
<p>Fr.o.m. den 24 oktober 2001 kommer dataskyddsdirektivets bestämmelser om behandling av personuppgifter att få genomslag på all automatiserad behandling av personuppgifter i Sverige. En anpassning av svensk lagstiftning är därför nöd vändig. Denna anpassning inleddes med införandet av personuppgiftslagen (1998:273). Statskontoret har i rapporten (1998:13) Kostnader till följd av person uppgiftslagen, konstaterat att det inte är möjligt att i dagsläget uppskatta hur stora de ekonomiska konsekvenserna av personuppgiftslagens införande kommer att bli. I rapporten pekas bl.a. på osäkerheten i fråga om kostnaderna för den informationsskyldighet som enligt såväl dataskyddsdirektivet som personuppgiftslagen åligger de personuppgiftsansvariga. Enligt vår uppfattning är det inte heller i fråga om de områden vi har haft att utreda, möjligt att uppskatta de kostnader som dataskyddsdirektivets genomslag i svensk lagstiftning kan orsaka i stort. Vi har därför valt att i första hand beskriva vilka konsekvenser våra lagförslag kan förväntas ha i de avseenden de skiljer sig från personuppgiftslagens bestämmelser samt från bestämmelserna i dagens registerförfattningar och t illstånd från Datainspektionen.</p>
<p>Vid en jämförelse med vad som gäller i dag, innebär våra förslag en mycket större flexibilitet i fråga om möjligheterna till informa tionsutbyte mellan myndigheter. Vi föreslår en utökad möjlighet att lämna ut information på medium för auto matiserad behandling samt ökad direktåtkomst mellan myndigheter. Föränd ringarna i fråga om direktåtkomst gäller främst mellan myndigheter inom samma för valtningsorganisation, t.ex. mellan skattemyndigheter, men även mellan skatteförvaltningen, exekutionsväsendet och Tullverket. Detta kommer att kunna medföra stora fördelar från effektivitetssynpunkt. De ekono miska konsekvenserna är emellertid inte möjliga att beräkna, eftersom det avgörande är i vilken omfattning de möjligheter våra lagförslag ger till utökad direktåtkomst kommer att utnyttjas i framtiden. Enligt vår bedömning finns det emellertid allmänt förutsättningar för besparingar genom den ökade flexibilitet som blir följden av våra lagförslag.</p>
<p>Vi har utformat våra lagförslag med syfte att lagstiftningen skall bli mer teknikoberoende än i dag. Det innebär dels att vår förslag inte kommer att innebära några direkta kostnader för de aktuella verksamheterna i samband med ikraftträdandet, eftersom de datasystem som i dag utnyttjas eller är under utveckling inom skatteförvaltningen, exekutionsväsendet och Tullverket kan bibehållas utan förändringar. Sam tidigt tillåter våra förslag att datasystemen i framtiden kan för ändras i stor omfattning utan att det blir nödvändigt med anpassning av regel verken på lagnivå. Vi föreslår att frågor som i dag till stor del beslutas av riksdagen, i framtiden skall beslutas av regeringen eller av Riksskatteverket eller Tullverket. Det innebär enligt vår uppfattning att det kommer att finnas förutsättningar att snabbare genomföra de föränd ringar av regelverken som behövs för att dator tekniken skall kunna utnyttjas effektivt. Även förändringar som kan krävas av de bestäm melser som reglerar behandlingen av personuppgifter m.m., till följd av änd ringar i de materiella regelverk som styr verksamheterna inom skatteför valtningen, exekutionsväsendet och hos Tullverket, bör kunna genomföras snabbare och enklare än i dag.</p>
<p>Vi föreslår att de för vårt uppdrag aktuella myndigheterna, utan särskild begäran därom, inte skall vara skyldiga att lämna information om uppgifter som behandlas på automatiserad väg i elektroniska handlingar. Motsvarande bestämmelse finns i dag i skatteregisterlagen (1980:343) och utsökningsregisterlagen (1986:617), men inte i övriga aktuella registerförfattningar. Möjligheten att göra nämnda undantag ges inte hel ler i personuppgiftslagen. Efterhand som den elektroniska ärendehanteringen utvecklas hos myndigheterna, kan det förväntas att allt större mäng der material som härrör direkt från kontakter med en skilda kommer att lagras elektroniskt. Det kan röra sig om deklara tioner och ansökningar samt beslut och andra handlingar som regelmässigt skickas till parterna i ett ärende. Vår bedöm ning är att skatte- och kronofogdemyndigheterna, utan de föreslagna undantagen, sanno likt skulle komma att drabbas av kostnadsökningar jämfört med i dag, genom att elektro niska handlingar regelmässigt skulle behöva sändas ut till enskilda som begär infor mation om vilka personuppgifter som behandlas om dem. För övriga myndigheter kommer förslaget sannolikt, efterhand som nya elektroniska ärendehanteringssystem utvecklas, att innebära mindre kostnadsökningar än vad som annars skulle ha varit fallet.</p>
<p>Våra förslag till lagar om behandling av personuppgifter m.m. kommer med nödvändighet att kräva vissa utbildningsinsatser hos de myndigheter som berörs av för slagen. Preliminära beräkningar från Riksskatteverket pekar på att det kan röra sig om kostnader i storleks ordningen 5–7 miljoner kronor. Det bör därvid noteras att utbildnings insatser till stor del är nödvändiga redan som en följd av an tagandet av dataskyddsdirektivet och införandet av personuppgiftslagen. Våra förslag innebär således endast en viss ökning av planerade utbildningsinsatser. Tullverket, som i mindre omfattning än öv riga aktuella myndigheter berörs av våra lagförslag, räk nar preliminärt inte med några särskilda kostnader för utbildning till följd av för slagen i betänkandet.</p>
<p>Vid sidan av de förslag som avser behandlingen av personuppgifter i myndigheternas verksamheter, föreslår vi att det skall införas ett star kare sekretesskydd i exekutionsväsendets exekutiva verksamhet. Det kommer att krävas vissa utbildningsinsatser till följd av de föreslagna ändringarna i sekretesslagen. Initialt kan kostnader även beräknas uppstå för kronofogdemyndigheterna till följd av lång sammare handläggning av ärenden som avser begäran från enskilda att få del av allmänna handlingar. Enligt Riksskatteverkets bedömning kommer en förändrad sek retesslagstiftning dock inte på sikt att märkbart påverka tidsåt gången vid handläggningen av sådana ärenden.</p>
<p>Sammanfattningsvis är det vår bedömning att förslagen i betänk andet initialt kommer att medföra vissa kostnader, främst till följd av att det krävs vissa utbildningsinsatser hos de aktuella myndigheterna. Dessa kostnader bedömer vi inte vara större än att de kan täckas av myndigheternas ordinarie anslag till utbildningsinsatser. På längre sikt bör våra förslag komma att medföra be sparingar genom de möjligheter som ges till ökad effektivitet vid ärendehanteringen inom främst skatteförvalt ningen och exekutionsväsendet, men även hos Tullverket.</p>
<p>I 15 § kommittéförordningen anges att om förslagen i ett betänkande har betydelse för den kommunala självstyrelsen, skall konsekvenserna i det avseendet anges i betänkandet. Detsamma gäller när ett förslag har betydelse för brottsligheten och det brottsförebyggande arbetet, för sysselsättning och offentlig service i olika delar av landet, för små företags arbetsförutsättningar, konkurrensförmåga eller villkor i övrigt i förhållande till större företags, för jämställdheten mellan kvinnor och män eller för möjligheterna att nå de integrationspolitiska målen. Enligt vår uppfattning medför våra förslag inte några konsekvenser i angivna avseenden.</p>
<h2>12 Författningskommentarer</h2>
<p>I de allmänna övervägandena i 4–8 kap. finns det kommen tarer till de föreslagna bestämmelserna i lagarna om behandling av personuppgifter m.m. i skatteförvaltningens, exekutionsväsendets och Tullverkets verksamheter. Vi anser det därför inte nöd vändigt med särskilda författ ningskommentarer av traditionellt slag vad gäller de lagförslagen. För att göra det lättare att återfinna de aktuella avsnitten i de allmänna över - vägandena, gör vi för de lagarna uppställningar med hänvis ningar till rätt avsnitt.</p>
<h2>12.1 Förslaget till lag om behandling av uppgifter i skatteförvaltningens beskattningsverksamhet</h2>
<p>12.2 Förslaget till lag om behandling av personuppgifter  i skatteförvaltningens folkbokföringsverksamhet 12.3 Förslaget till lag om behandling av personuppgifter  i verksamhet med val och folkomröstningar 12.4 Förslaget till lag om behandling av uppgifter  i exekutionsväsendets verksamhet 12.5 Förslaget till lag om behandling av uppgifter  i Tullverkets verksamhet</p>
<h2>12.6 Förslaget till lag om ändring i sekretesslagen (1980:100)</h2>
<h2>9 kap. 1 §</h2>
<p>I första stycket  anges i dag att sekretess gäller för verksamhet som avser förande av eller uttag ur register som avses i skatteregisterlagen (1980:343). Den bestämmelsen är föranledd av att de uppgifter som finns i skatteregister måste omfattas av absolut sekretess även hos kronofogdemyndigheter, som har direktåtkomst till uppgifter i registren. Vi föreslår att bestämmelsen ändras så att uttrycket ”beskatt ningsdatabasen enligt lagen (0000:000) om behandling av uppgifter i skatteförvaltningens beskattningsverksamhet” ersätter vad som i dag sägs om skatteregister. Denna ändring är föranledd av att de upp gifter som i dag behandlas i skatteregister, i och med vårt lagför slag skall behandlas i beskattningsdatabasen. Ändringen innebär så ledes inte någon saklig förändring med avseende på de uppgifter som i dag finns i skatteregister. Beskattningsdatabasen kommer emellertid att innehålla betydligt fler uppgifter än dessa, eftersom den ersätter inte bara skatteregistren utan samtliga de register som i dag förs i beskattningsverksamheten, t.ex. punktskatteregister och fastighetstaxeringsregister. Vi gör i vårt lagförslag – med undantag för elektroniska handlingar – inte åt skillnad mellan de olika uppgifterna i beskattningsdatabasen i fråga om rätten för myndigheter utanför skatteförvaltningen att ha direktåtkomst till databasen. Samtliga uppgifter i beskattningsdatabasen bör därför omfattas av sekretessen i 9 kap. 1 § sekretesslagen med avseende på förande av eller uttag ur databasen.</p>
<p>I första stycket föreslår vi vidare det tillägget att sekretess skall gäl la i verksamhet som avser förande av eller uttag ur tulldatabasen enligt lagen (0000:000) om behandling av uppgifter i Tullverkets verksamhet. Enligt 9 kap. 1 § sekretesslagen gäller i Tullverkets verksamhet med tull och andra skatter eller avgifter, att en uppgift får lämnas ut om det står klart att uppgiften kan röjas utan att den enskilde lider skada eller men. Att vi föreslår tilllägget för tull databasen är en följd av vårt för slag att även andra myndigheter än Tullverket, närmare bestämt skatte- och kronofogdemyndigheter, skall få ha direktåtkomst till tulldatabasen. Utan bestämmelsen skulle uppgifter som hämtas från tulldatabasen inte med automatik omfattas av den hos Tullverket gällande sekretessen när de används hos kronofogdemyndigheterna. Vi föreslår i och för sig att det skall införas ett omvänt skaderekvisit även för uppgifter hos kronofogdemyndigheterna, men det förslaget omfattar inte all verksamhet hos de myndigheterna. Dessutom har regeringen enligt våra förslag möjlighet att meddela föreskrifter om att ytterligare myndigheter får ha direktåtkomst till tulldatabasen.</p>
<p>Genom det föreslagna nya fjärde stycket  undantas vissa uppgifter hos skattemyndigheterna och Riksskatteverket från den absoluta sekretessen. För dessa upp gifter föreslår vi i stället att ett rakt skaderekvisit skall tillämpas. Bestämmelsen ersätter den sekretesslindrande bestämmelse som i dag finns i 16 § skatteregisterlagen och som avser motsvarande uppgifter i skatteregistret. Vi anser att bestämmelsen har sin rätta plats i sekretesslagen och inte i den av oss föreslagna lagen om behandling av - uppgifter i skatteförvaltningens verksamhet.</p>
<p>Bestämmelsen i det föreslagna femte stycket  innebär enligt vårt förslag att den hänvisning som i dag görs till skatteregisterlagen tas bort. Den hänvisningen avser de sekretessbrytande bestämmelser som finns i 16 § skatteregisterlagen. Vi föreslår, som framgår ovan, att de be stämmelserna skall föras över till 9 kap. 1 § fjärde stycket sekretess lagen. Någon motsvarande hänvisning behövs därför inte till den av oss föreslagna lagen om behandling av uppgifter i skatteförvaltningens verksamhet.</p>
<h2>9 kap. 19 §</h2>
<p>Vi föreslår i första stycket  att det för sekretess inom exekutionsväsendet i mål eller ärende angående utsökning och indrivning samt för verksamhet enligt lagen (1986:436) om näringsförbud, skall sättas upp ett omvänt skaderekvisit. Det innebär, till skillnad mot vad som gäller i dag, en presumtion för att sekretess gäller för uppgifterna hos krono fogdemyndigheterna. Innebörden av bestämmelsen redovisas ingående i avsnitt 9.4.6.</p>
<p>Att sekretessen enligt vårt förslag skall gälla i mål eller ärende angående utsökning och indrivning samt för verksamhet enligt lagen (1986:436) om näringsförbud, innebär att i princip all til lämpning av utsökningsbalken och annan verkställighet samt arbetsuppgifter enligt lagen (1993:891) om indrivning av statliga fordringar m.m. och annan lagstiftning om kronofogdemyndigheternas borgenärsuppgifter, omfattas av sekretessbestämmelsen. Sekretess skall även gälla för den del av kronofogdemyndigheternas verksamhet som avser ansökan om och tillsyn över näringsförbud. Frågor om vilka verksamheter som skall om fattas av sekretess redovisas närmare i avsnitt 9.4.7.</p>
<p>Vi föreslår att sekretess inte skall gälla för uppgift om för pliktelse som avses med den sökta verkställigheten i ett pågående mål. Med den tid under vilken ett mål är pågående avser vi tiden från det att målet kommer in till kronofogdemyndigheten till dess att det är klart att redovisas tillbaka till sökanden. För ett mål om betalning är det lik tydigt med handläggningstiden enligt 4 kap. 9 § utsökningsbalken, när målet kan vara föremål för utredning, verkställighetsåtgärder eller be vakning. Är må let däremot fullbetalt eller återkallat eller har handläggningstiden gått ut, är målet inte pågående även om kronofogde myndigheten inte hunnit återredovisa det till sökanden. Ett allmänt mål åter redovisas vanligtvis inte till sökanden, utan det ligger kvar hos kronofogdemyndigheten till dess skulden betalas eller preskriberas. Allmänna mål kommer då i flertalet fall att vara pågående tills de betalas, pre skriberas eller i undantagsfall återkallas av sökanden. Den närmare innebörden av bestämmelsen redovisas i avsnitt 9.4.8.</p>
<p>Av andra stycket  framgår enligt vårt förslag att den sekretess som gäller enligt första stycket, även gäller för uppgifter som behandlas i utsöknings- och indrivningsdatabasen. Ändringen är föranledd av att de uppgifter som i dag finns i utsökningsregistret, jämte vissa ytterligare uppgifter, skall återfinnas i den nämnda databasen. Bestämmelsen innebär att sekretess gäller för en viss uppgift oavsett om den lagras elektroniskt i databasen eller om den är dokumenterad på ett annat sätt i ett mål eller ärende.</p>
<p>Innebörden av det föreslagna nya tredje stycket  är att en konkursförvaltare inte på grund av den förstärkta sekretessen skall hindras att ta del av uppgifter om en enskild vars konkurs han förvaltar. Bestämmelser med liknande innebörd finns i dag i 9 kap. 1 och 2 §§ sekretesslagen i fråga om uppgifter i skattemyndigheternas revisionspromemorior. Frågan behandlas närmare i avsnitt 9.4.6.</p>
<h2>14 kap. 10 §</h2>
<p>Ändringen i första stycket 3 är föranledd av att vi föreslår att det även i 9 kap. 19 § sekretesslagen skall införas en bestämmelse om att upp gifter får lämnas ut till konkursförvaltare oaktat att sekretess gäller för uppgifterna. Liksom skattemyndigheterna och Tullverket bör kronofogdemyndigheterna ha möjlighet att ställa upp förbehåll när sekretess belagda uppgifter lämnas ut till konkursförvaltare. Vi föreslår de ssutom ett nytt fjärde stycke i 9 kap. 1 §.</p>
<h2>12.7 Förslaget till lag om ändring i tullagen (1994:1550)</h2>
<h2>11 §</h2>
<p>Ändringen är föranledd av att vi föreslår att den i dag gällande tull registerlagen (1990:137) skall upphävas och ersättas av lagen om behandling av uppgifter i Tullverkets verksamhet. I den lagen föreslås inte någon reglering av register som ingår i tulldatasystemet. I stället föreslås lagen reglera på vilket sätt uppgifter får behandlas i sy stemet.</p>
<h2>118 §</h2>
<p>Vi föreslår att förutom övriga i paragrafen angivna myndigheter, även kronofogdemyndigheter skall ha rätt att från tullverket få uppgifter som rör import eller export. Ändringen motiveras utförligt i avsnitt 9.6.</p>
<h2>12.8 Förslaget till lag om ändring i kreditupplysningslagen (1973:1173)</h2>
<p>Vi föreslår att det i kreditupplysningslagen skall införas en ny paragraf, 7 a §, till följd av de ändringar vi föreslår i 9 kap. 19 § sekretesslagen. Innebörden av bestämmelsen är följande. Ett kreditupplysningsföretag kan från en myndighet inom exekutionsväsendet hämta in en uppgift om förpliktelse som är föremål för verk ställighet i ett pågående mål om utsökning eller indrivning, eftersom en sådan uppgift enligt vårt förslag inte skall omfattas av sekretess enligt 9 kap. 19 § sekretesslagen. När den aktuella skulden har betalats eller målet av någon annan anledning avslutas, dvs. det är inte längre pågående (se avsnitt 12.6), kommer uppgiften att omfattas av sekretess. Den myndighet som lämnat ut uppgiften skall då upplysa kreditupplysningsföretaget om uppgiftens för ändrade status, varefter kreditupplysningsföretaget skall gallra upp giften ur sina register så snart det kan ske. En kreditupplysning får inte lämnas, innan uppgiften har gallrats. Den närmare innebörden av be stämmelsen redovisas i avsnitt 9.4.9 och 9.5.</p>
<h2>12.9 Förslagen till lagar om ändring i lagen (1994:1563) om tobaksskatt, lagen (1994:1564) om alkoholskatt samt lagen (1994:1776) om skatt på energi</h2>
<p>I lagarna om tobaksskatt, alkoholskatt och skatt på energi, finns i dag bestämmelser om att beskattningsmyndigheten skall föra register över personer som har godkänts som upplagshavare eller som är registrerade varumottagare samt över godkända skatteupplag. Ändamålen med dessa register är att tillhandahålla skattskyldiga och behörig myndighet i Sverige eller ett annat EG-land uppgifter om godkännande och registrering. I lagarna anges vidare vilka uppgifter som får finnas i registren samt bestämmelser om utlämnande och gallring av uppgifter.</p>
<p>De uppgifter som i dag finns i de register som avses i lagarna, SEEDregister, får enligt våra förslag ingå i beskattningsdatabasen. I databasen får uppgifter behandlas för bl.a. samma ändamål som nämn da register. Regleringen av beskattningsdatabasen innehåller dessutom grundläggande bestämmelser om utlämnande och gallring av uppgifter. Något behov av att i särskild lag ange att det får föras register av ak tuellt slag, kommer alltså inte att finnas. Preciserade bestämmelser om innehåll, utlämnande och gallring bör återfinnas i en förordning till den föreslagna lagen om behandling av uppgifter i skatteförvaltningens beskattningsverksamhet.</p>
<p>En särskild omständighet med SEED-registren är att de inte förs enbart av nationella skäl, eftersom ett av ändamålen är att förse andra EGländer med uppgifter. Det innebär att vissa av bestämmelserna i de aktuella lagarna är tvingande för Sveriges del. Motsvarande tvingande bestämmelser, t.ex. om vilka uppgifter som skall  behandlas, bör även de återfinnas i en förordning till den av oss föreslagna lagen om be handling av uppgifter i skatteförvaltningens beskattnings verksamhet (jfr exempel på förordning i bilaga 2 ).</p>
<h2>12.10 Övriga lagförslag</h2>
<p>I de författningar som redovisas under 9, 12 samt 17–19, finns upplysning om att uppgifter som avses i respektive lag får registreras i ett skatteregister. Vi anser inte att en sådan upplysning fyller någon egentlig funktion, och föreslår därför inte någon motsvarande hänvisning till den av oss före slagna lagen om behandling av uppgifter i skatteförvaltningens beskattningsverksamhet. De aktuella paragraferna bör i stället upphävas.</p>
<p>I de författningar som redovisas under 10, 11, 16 och 20 före kommer hänvisningar av olika slag till register och registerförfattningar som vi föreslår skall upphöra att gälla. Hänvisning skall i stället göras till de databaser och författningar som vi föreslår skall ersätta de som gäl ler i dag.</p>
<h2>Kommittedirektiv</h2>
<h2>Översyn av skatteförvaltningens och exekutionsväsendets registerförfattningar</h2>
<p>Dir. 1998:2</p>
<p>Beslut vid regeringssammanträde den 22 januari 1998</p>
<h2>Sammanfattning av uppdraget</h2>
<p>En särskild utredare tillkallas med uppgift att göra en översyn av de författningar som reglerar register inom skatteförvaltningen och exekutionsväsendet samt tullregisterlagen (1990:137). Utredaren skall också gå igenom de register som inte är författningsreglerade och före slå en författningsreglering i de fall det bedöms ändamålsenligt. Över synen skall göras med utgångspunkt i den föreslagna per sonuppgiftslagen och EU:s dataskyddsdirektiv.</p>
<h2>Bakgrund</h2>
<p>Skatteregistren</p>
<p>Skatteregisterlagen (1980:343) trädde i kraft den 1 juli 1980. Genom lagen regleras flertalet av de register som för beskattningsverksamheten förs med stöd av ADB. Vissa register omfattas dock inte av lagen, t.ex. de register som förs för punktskatteverksamheten.</p>
<p>För hela landet förs ett centralt skatteregister och för varje län ett regionalt skatteregister. De regionala registren tillkom i sin nuvarande form efter beslut av riksdagen hösten 1994 (prop. 1994/95:93, bet. 1994/95:SkU15, rskr. 1994/95:158). Genom dessa ändringar blev det möjligt för skatteförvaltningen att ersätta den pappersbase rade ärendehanteringen med s.k. elektroniska akter.</p>
<p>Skatteregistren får användas endast för vissa i lagen preciserade ändamål. De får användas bl.a. vid inkomst- och förmögenhets taxeringen samt vid redovisning, bestämmande och betalning av skatter och avgifter. Det centrala skatteregistret får också användas för utred ningar i kronofogdemyndigheternas exekutiva verksamhet, m.m.</p>
<p>Innehållet i registren är mycket detaljerat bestämt i 5-7 och 11 §§ skatteregisterlagen.</p>
<p>Tillgången till uppgifterna i skatteregistren via terminalåtkomst regleras i 10 och 12 §§ skatteregisterlagen. Utgångspunkten för regler ingen är att uppgifterna får finnas tillgängliga på terminal endast om beho vet av att snabbt och enkelt få tillgång till uppgifterna väger tyngre än den risk från integritetssynpunkt som terminalåtkomst anses medföra. Terminalåtkomst får finnas endast för de ändamål för vilka regis tren är avsedda. Vid skatteregisterlagens tillkomst var åtkomsten i princip begränsad till de uppgifter som hänförde sig till länet. För vissa uppgifter medgavs dock riksåtkomst. I dag medges riksåtkomst till betydligt fler uppgifter.</p>
<p>I fråga om de regionala skatteregistren är terminalåtkomsten till handlingarna i en elektronisk akt förbehållen det lokala skattekontor som handlägger ärendet. Till skillnad mot vad som gäller i fråga om det centrala skatteregistret är åtkomsten till de regionala registren begrän sad också genom att endast vissa sökbegrepp får användas när upp gifter skall tas fram ur registren.</p>
<p>Övriga register för beskattningsverksamheten</p>
<p>För beskattningsverksamheten förs förutom skatteregistren ett taxeringsuppgiftsregister. Bestämmelser om taxeringsuppgiftsregistret finns i 16 § taxeringsförordningen (1990:1236). Registret inne håller en begränsad del av de uppgifter som får finnas i det centrala skatteregistret.</p>
<p>För uppbörd och annan administration av punktskatter för Skattemyndigheten i Dalarnas län ett särskilt register, BRIS (Besluts-, Redovisnings- och Informationssystem för det Särskilda skatte kontoret). Registret förs med stöd av tillstånd från Datainspektionen. Ända målet med registret är diarieföring, bokföring, skatteadministration, revi sion och betalningskontroll. Registret innehåller endast ett begränsat antal uppgifter, bl.a. olika identifieringsuppgifter samt uppgifter om redovisningsperioder och beskattningsår.</p>
<p>Skattemyndigheten i Dalarnas län för också register enligt 36 § lagen (1994:1564) om alkoholskatt, 36 § lagen (1994:1563) om tobaksskatt och 6 kap. 11 § lagen (1994:1776) om skatt på energi.</p>
<p>För fastighetstaxeringen förs regionala fastighetstaxeringsregister med stöd av 6 kap. 8 § fastighetstaxeringsförordningen (1993:1199). Registrens innehåll och utnyttjande har reglerats närmare i föreskrifter från Datainspektionen.</p>
<p>Inom skatteförvaltningen förs dessutom vissa andra register med stöd av tillstånd från Datainspektionen, bl.a. gåvoskatteregister.</p>
<p>En särskild kategori register utgörs av bearbetningar för revision av skatter och avgifter. Vissa bearbetningar utförs av skattemyndigheterna inom ramen för datalagen (1973:289) medan andra omfattas av den särskilda reglering som följer av lagen (1987:1231) om automatisk databehandling vid taxeringsrevision, m.m.</p>
<p>Utsökningsregistren m.m.</p>
<p>För kronofogdemyndigheternas exekutiva verksamhet förs ett centralt utsök ningsregister för hela landet. Vidare får regionala utsök ningsregister föras för regionerna. Bestämmelser om utsökningsregistren finns i utsökningsregisterlagen (1986:617), som trädde i kraft den 1 septem ber 1986.</p>
<p>Utsökningsregisterlagen är uppbyggd på samma sätt som skatte registerlagen. Ändamål, innehåll och terminalåtkomst är reglerade i de talj. Genom ändringar i lagen, som trädde i kraft den 1 juni 1995, har det även för kronofogdemyndigheterna blivit möjligt att införa ett sys tem med elektroniska akter (prop. 1994/95:168, bet. 1994/95:LU27, rskr. 1994/95:305).</p>
<p>Kronofogdemyndigheterna för även register för handläggning av mål enligt lagen (1990:746) om betalningsföreläggande och hand räckning och ärenden enligt skuldsaneringslagen (1994:334). Bestämmelser om registren finns i lagen (1991:876) om register för betal ningsföreläggande och handräckning respektive förordningen (1994:348) om regis ter för skuldsaneringsärenden.</p>
<p>Med stöd av tillstånd enligt datalagen får också register för kon kurstillsyn och för ett planerat handläggningsstöd vid exekutiva för säljningar av fastigheter, luftfartyg, skepp och bostadsrätter föras inom exe kutionsväsendet.</p>
<p>Riksskatteverket för med stöd av lagen (1994:1283) om löne garantiregister ett register över vissa uppgifter om statlig lönegaranti vid konkurs (lönegarantiregister). Registret får användas för framställning av statistik.</p>
<p>Folkbokföringsregistren</p>
<p>För varje lokalt skattekontors verksamhetsområde förs ett lokalt folk bokföringsregister. Dessutom förs ett centralt referensregister för hela landet. Grundläggande bestämmelser om folkbokföringsregistren finns i lagen (1990:1536) om folkbokföringsregister. Registren används i första hand för den löpande folkbokföringsverksamheten enligt folk bokföringslagen (1991:481). Regleringen innefattar lokala register för hand läggningsstöd.</p>
<p>För tillhandahållandet av folkbokföringsuppgifter till myndigheter finns ett särskilt register, aviseringsregistret. Bestämmelser om aviseringsregistret finns i lagen (1995:743) om aviseringsregister. Aviseringsregistret innehåller de uppgifter som behövs för att tillgodose beho vet av allmänt efterfrågade folkbokföringsuppgifter.</p>
<p>Riksskatteverket och skattemyndigheterna för särskilda röst längdsregister för framställning av röstlängder. Röstlängdsregistren regleras i lagen (1997:158) om röstlängdsregister. Uppgifterna i registren hämtas huvudsakligen från aviseringsregistret. För anmälan av kandidater, framställning av valsedlar och sammanställning av valresultat för Riks skatteverket och länsstyrelserna med stöd av tillstånd från Data inspektionen ett kandidatregister.</p>
<p>Tullregistret</p>
<p>I tullmyndigheternas verksamhet ingår det att fastställa och uppbära tull m.m. I denna verksamhet använder sig tullmyndigheterna av tullregistret som förs med stöd av tullregisterlagen (1990:137). Tull registret får också användas för övervaknings-, kontroll- och revi sionsuppgifter inom tullmyndigheternas område.</p>
<p>Tullregisterlagen utgör det rättsliga stödet för tulldatasystemet (TDS) som används för tullens fiskala verksamhet. TDS är både anpas sat att utgöra datorstöd i handläggningen av tullärenden i samband med in- och utförsel av varor, kontroll, debitering m.m. och för att närings livet skall kunna deklarera import och export samt hämta och lämna uppgifter elektroniskt via systemet.</p>
<h2>Utredningsuppdraget</h2>
<p>Regeringen har i proposition 1997/98:44 Personuppgiftslag lagt fram för slag till en ny datalag, personuppgiftslagen. Genom den nya lagen, som avses ersätta datalagen (1973:289), genomförs Europa parlamentets och rådets direktiv 95/46/EG av den 24 oktober 1995 om skydd för</p>
<p>enskilda personer med avseende på behandling av personuppgifter och om det fria flödet av sådana uppgifter (dataskyddsdirektivet). Lagen föreslås träda i kraft den 24 oktober 1998. Beträffande sådan behand ling av personuppgifter som påbörjats vid ikraftträdandet skall dock datalagen tillämpas intill utgången av september 2001.</p>
<p>Införandet av personuppgiftslagen innebär att det är nödvändigt att se över de befintliga registerlagarna. De författningar som reglerar skat teför valtningens och exekutionsväsendets register är dessutom i behov av en allmän översyn. Detta gäller särskilt skatteregisterlagen som ändrats vid ett flertal tillfällen och i många delar är svår att till lämpa.</p>
<p>En särskild utredare tillkallas för att göra en översyn av skatte för valtningens och exekutionsväsendets register och föreslå den för fattningsreglering som bedöms nödvändig. I utredarens uppdrag ingår också att se över tullregisterlagen. En utgångspunkt för utred ningsarbetet skall vara att skapa enkla och lättbegripliga regler som är anpassade efter den tekniska utvecklingen och därvid beakta statistikens och forskningens behov.</p>
<p>En annan utgångspunkt skall vara att anpassa regleringen så att den tillgodoser ett generellt behov av ADB-stöd i ärendehanteringen. Den verksamhet som skatteförvaltningen, exekutionsväsendet och tull myndigheterna ålagts att utföra förutsätter numera ADB-stöd även i själva handläggningsprocessen. De registerförfattningar som togs fram under 1970- och 1980-talen tog främst sikte på behovet av effektiva redovisningssystem. Behovet av att ha ADB-stöd även i hand läggningsprocessen har uppkommit under senare år.</p>
<p>Författningarna bör i så stor utsträckning som möjligt utformas i överensstämmelse med den föreslagna personuppgiftslagens reglering till skydd för den personliga integriteten. Det kan dock för myndig heternas verksamhet finnas behov av särregler i förhållande till personuppgiftslagen.</p>
<p>Några frågor som därutöver bör tas upp behandlas i det följande.</p>
<p>Skatte- och utsökningsregistren</p>
<p>Den nuvarande regleringen av terminalåtkomsten till det centrala skatteregistret har kritiserats för att den förhindrar ett effektivt utnytt jande av registret vid revisioner och annan kontrollverksamhet. Vissa ändringar har gjorts för att underlätta skattemyndigheternas kon trollarbete. Det finns dock skäl att överväga hur åtkomsten till registret skall kunna förändras för att tillgodose de behov som finns. En utökad ter minalåtkomst måste dock vägas mot behovet av skydd för den per sonliga</p>
<p>integriteten. Utredaren skall föreslå lämpliga förändringar när det gäl ler åtkomst till registret.</p>
<p>Utredaren skall också undersöka frågan om utlämnande av uppgifter från skatte- och utsökningsregistren. Utgångspunkten bör vara de i dag gällande bestämmelserna, att utlämnandet av uppgifter skall ske restriktivt och att fler uppgifter inte skall lämnas än det finns behov av. Utredaren skall undersöka om omfattningen av uppgiftsutlämnandet är lämpligt avvägd eller om det finns behov av förändringar. Även form erna för utlämnandet skall utredas mot bakgrund av att myndigheter i olika sammanhang framställt önskemål om att få tillgång till uppgifter från registren via terminal. I dag är det endast skattemyndigheter och kronofogdemyndigheter som har terminalåtkomst till skatteregistret. Terminalåtkomsten till utsökningsregistret är något vidar e och omfattar även Generaltullstyrelsen och sökanden i mål eller ärenden. Från framför allt integritetssynpunkt vore det betänkligt att i ökad utsträck ning tillåta terminalåtkomst till registren. Å andra sidan kan ter minalåtkomst till registren effektivisera såväl de registeransvariga myndigheternas som andra myndigheters verksamhet. Utgångspunkten för utredarens arbete skall vara att terminalåtkomst skall medges endast om behovet av sådan åtkomst överväger de risker från inte gritetssynpunkt som terminalåtkomst kan medföra.</p>
<p>I detta sammanhang kan det finnas skäl att överväga om sekre tesslagens (1980:100) regler behöver ändras i syfte att effektivisera skattemyndigheternas och kronofogdemyndigheternas verksamhet. Som exempel kan nämnas att den stora skillnaden i sekretesskydd mellan beskattningsverksamheten och den exekutiva verksamheten gör det svårt för kronofogdemyndigheterna att få del av den information från skattemyndigheten som behövs för indrivningen. Utredaren skall i denna de l samråda med Utredningen om ökade möjligheter till informa tionsutbyte och frågor om sekretess vid bekämpning av ekonomisk brottslighet m.m. (Ju 1997:04).</p>
<p>Av 18 § skatteregisterlagen och 10 a § utsökningsregisterlagen fram - går att vissa handlingar inte behöver tas med i ett registerutdrag en ligt 10 § datalagen. Det rör sig bl.a. om skannade handlingar som den registrerade redan känner till, t.ex. den egenhändigt undertecknade deklarationen och annat som den registrerade sänt in till eller fått från en skattemyndighet eller en kronofogdemyndighet. Dessa undantag föranleds av den legala begränsningen i möjligheterna att söka fram upp gifter i ett sådant material. Utredaren skall undersöka om dessa undan tag kan gälla även i framtiden.</p>
<p>Utredaren skall hålla sig underrättad om den fortsatta beredningen av Skattelagskommitténs betänkanden Inkomstskattelag (SOU 1997:2) och Uppföljning av inkomstskattelagen (SOU 1997:77) och så långt möj ligt</p>
