<h1>Sammanfattning på lättläst svenska</h1>
<h2>Utredning om specialskolan</h2>
<p>Svenska staten har specialskolor för barn med dövhet eller hörselnedsättning. Men ny teknik gör att allt fler barn med grav hörselnedsättning kan lära sig på andra sätt än förut.</p>
<p>Föräldrar till barn med funktionsnedsättning väljer också oftare en skola nära hemmet. Detta har gjort att färre elever går i de statliga specialskolorna.</p>
<p>Denna utredning ska utreda och föreslå hur utbildning till dessa elever ska kunna bli bättre i framtiden.</p>
<h2>Eleverna får inte den utbildning som de har rätt till</h2>
<p>Kommunen har ansvar för de barn och unga som bor i kommunen.</p>
<p>Men kommunerna kan inte alltid ge eleverna det stöd som alla elever har rätt till.</p>
<p>Flera undersökningar visar att elever med dövhet eller hörselnedsättning har det svårt i skolan och att de inte lär sig lika mycket som sina hörande klasskamrater.</p>
<p>Vår utredning visar att föräldrarna till dessa barn och eleverna själva inte kan välja skola som alla andra.</p>
<p>Få elever får lära sig att läsa teckenspråk i grundskolan och skolorna är inte anpassade för elevernas behov. Föräldrar som vill att barnen ska lära sig både teckenspråk och svenska kan i dag bara välja den statliga specialskolan.</p>
<p>Men eleverna i specialskolan får inte lära sig lika mycket som eleverna i grundskolan.</p>
<p>Elever med dövhet och hörselskada får inte samma chans till utbildning i grundskolan och inte heller i specialskolan.</p>
<p>Därför lämnar utredningen förslag till att ge dessa elever större chans att välja skolform, förslag på hur undervisningen ska bli bättre, och hur dessa elever ska kunna lära sig mer i skolan.</p>
<h2>Kommunerna ska få mer ansvar</h2>
<p>Kommunerna ska se till att det finns skolor för alla barn i kommunen.</p>
<p>Men när en kommun inte kan ge undervisning i kommunens egna skolor för barn med särskilda behov säger kommunen att barnen istället kan gå i statlig specialskola, som staten betalar.</p>
<p>Utredningen tycker det är fel att kommuner kan spara pengar på att ha en elev i statens specialskola i stället för att ordna undervisning</p>
<p>Därför föreslår utredningen nya regler för vad kommunerna ska betala för att ha barn i statliga specialskolor.</p>
<p>Staten ska sluta att betala en del av undervisningen och istället låta kommunerna betala vad det egentligen kostar att ha barn i specialskola.</p>
<p>Vi föreslår att man höjer kostnaden två gånger med lite tid emellan.</p>
<p>Då hinner kommunerna se till att deras egna skolor kan ta emot elever med särskilda behov.</p>
<p>Från och med 1 januari år 2012 föreslår vi att alla kommuner med elever i specialskolan ska betala 300 000 kronor för varje elev och varje år eleven går i specialskolan.</p>
<p>Utredningen föreslår också att de nya reglerna för betalning ska börja gälla 1 januari år 2013.</p>
<p>Då ska staten också höja priset till ungefär 550 000 kronor för varje elev och år.</p>
<h2>Mer pengar till bättre undervisning och fler skolor att välja på</h2>
<p>Alla som äger skolor, både kommuner, företag och staten ska lättare kunna ge elever med dövhet eller hörselnedsättning lika bra utbildning som andra elever får. visar att man behöver satsa mer på alla skolor.</p>
<p>Utredningen föreslår att en nationell samordnare ska ge stödet. Stödet ska bland annat vara statsbidrag för utbildning i teckenspråk och bidrag till dem som äger skolor så att de kan anpassa sina skolor.</p>
<p>Staten ger i dag stöd till kommunala skolor och fristående skolor genom Specialpedagogiska skolmyndigheten. Det ska staten fortsätta med.</p>
<h2>Det ska bli lättare att få undervisning i teckenspråk och vara i en klass med hörande elever</h2>
<p>Språklagen säger att alla personer med funktionsnedsättning som behöver svenskt teckenspråk ska få lära sig svenskt teckenspråk.</p>
<p>Utredningen föreslår att teckenspråk ska ha samma rätt som de nationella minoritetsspråken har i skollagen och i skolförordningen.</p>
<p>Det betyder att reglerna ska vara samma för elever som väljer teckenspråk som språkval eller modersmål som reglerna för elever som väljer ett nationellt minoritetsspråk.</p>
<p>Utredningen föreslår också att grundskolan och grundsärskolan ska kunna låta sina elever följa specialskolans kursplaner i ämnena teckenspråk, svenska, engelska och rörelse och drama. Grundskolan ska också kunna ge specialskolans kursplan i moderna språk. En elev ska också kunna få distansundervisning enligt kursplaner i teckenspråk.</p>
<p>På så sätt kan alla skolor se till att att det finns undervisning i teckenspråk.</p>
<p>Utredningen föreslår också att kommunerna ska få köpa in utbildade lärare i teckenspråk från en annan kommun eller från staten.</p>
<h2>Det ska finnas en nioårig specialskola</h2>
<p>Utredningen tycker att specialskolan ska följa samma regler som grundskolan. Därför föreslår utredningen att specialskolan ska ha nio årskurser.</p>
<p>En nioårig specialskola liknar mer den utbildning som elever får i kommunala och fristående skolor.</p>
<p>Bara för att vissa elever behöver gå längre tid i skolan ska inte alla elever i specialskolan gå längre tid i skolan.</p>
<p>Om man ändrar till nioårig specialskola blir det också lättare för eleverna att byta skolform.</p>
<h2>Specialskolan ska vara för dem som går där</h2>
<p>Elever och deras föräldrar ska kunna välja den skolform som de tycker är bäst anpassad för deras barn. När vi skriver anpassad menar vi att både klassrummen, sätten att lära ut och språket som man lär ut på, ska vara anpassade efter vad eleven behöver.</p>
<p>Skollagen har regler för vilka elever som ska gå i specialskola. Men de reglerna stämmer inte med vilka elever som börjar specialskola. Utredningen föreslår att man skriver nya regler för vilka elever som specialskolan är till för.</p>
<h2>Elever ska kunna gå delvis i specialskola och delvis i grundskola eller grundsärskola</h2>
<p>Alla elever ska ha rätt att välja i vilken form av skola de ska få gå i. Därför föreslår utredningen att en elev i grundskolan eller i grundsärskolan som tillhör dem som får gå i specialskolan ska ha rätt att få sin utbildning delvis inom specialskolan.</p>
<p>En elev i specialskolan ska också ha rätt att få sin utbildning delvis i grundskolan eller grundsärskolan. Elevens vårdnadshavare har rätt att välja om eleven ska vara deltidselev eller heltidselev vid specialskolan. Eleven har alltid rätt att ansöka om att bli heltidselev.</p>
<p>Det som är bra med utbildning på deltid är att eleven ska kunna välja att inte flytta från sina föräldrar och kamrater på heltid.</p>
<p>Elever med dövhet eller hörselnedsättning får då en chans att vara med i tvåspråkig undervisning i en teckenspråkig miljö som specialskolan ska erbjuda.</p>
<p>För en elev i specialskolan kan deltidsutbildning i grundskolan eller grundsärskolan göra det lättare att sedan gå tillbaka till den skola som ligger nära hemmet.</p>
<h2>Det saknas vissa regler om utbildning för elever med utvecklingsstörning i specialskolan</h2>
<p>Elever med utvecklingsstörning har sedan år 2000 kunnat få undervisning efter grundsärskolans kursplaner i specialskolan.</p>
<p>Men det finns inga regler om hur man beslutar om en elev ska få undervisningen efter grundsärskolans läroplaner. När det inte finns regler blir det otryggt för eleven.</p>
<p>Det finns heller inga anpassade kursplaner för elever med dövhet eller hörselnedsättning som läser enligt grundsärskolans kursplaner.</p>
<p>Eftersom ett arbete har påbörjats för att anpassa kursplanerna tänker den här utredningen inte lämna förslag på det.</p>
<p>När det gäller regler för vem som ska ha rätt att följa grundsärskolans kursplaner i specialskolan föreslår utredningen att reglerna ska likna de som grundsärskolan har.</p>
<p>Utredningen föreslår också att Nämnden för mottagande i specialskolan och Rh-anpassad utbildning ska fatta beslut om vilka elever som ska följa grundsärskolans kursplaner.</p>
<h2>Ändra på reglerna för betyg i specialskolan</h2>
<p>Utredningen tycker att specialskolan borde följa nya regler för betyg.</p>
<p>När lärare i specialskolan sätter betyg får de inte tänka på om en elev har synnedsättning eller en grav språkstörning.</p>
<p>Utredningen föreslår att lärarna ska kunna låta bli att räkna in sådant som eleven ska ha lärt sig. Detta ska bara vara för elever som har andra funktionsnedsättningar än dövhet eller hörselnedsättning.</p>
<h2>Vad kommer utredningens förslag att leda till?</h2>
<p>Den här utredningens förslag</p>
<p>handlar mest om elever med dövhet eller hörselnedsättning.</p>
<p>Flera av utredningens förslag gör det lättare för dessa elever att kunna välja var</p>
<p>och hur de vill ha sin utbildning.</p>
<p>Eleverna får större chans att läsa teckenspråk i grundskolan och samtidigt kunna få delar av sin utbildning</p>
<p>i en specialskola.</p>
<p>Det kommer att bli dyrare för kommunerna eftersom alla kommuner</p>
<p>måste kunna ge anpassad utbildning för dessa elever. Det kommer att ge fler elever</p>
<p>bättre undervisning i en skola nära hemmet.</p>
<p>En nioårig specialskola kommer att ge eleverna en chans att gå i en skola på samma villkor som sina hörande kamrater.</p>
<p>De elever som kommer att ha behov av att ha undervisning längre tid än nio år, kommer också att få det.</p>
<p>Utredningens förslag säger att kommunala skolor måste ha teckenspråksundervisning</p>
<p>och kunna betala för deltidsutbildning.</p>
<p>Det kommer inte att bli särskilt dyrt för kommunerna.</p>
<p>Utredningen föreslår att höja kostnaden med ungefär 200 miljoner kronor för kommunerna. De pengar som staten får för detta</p>
<p>ska staten betala den nationella samordnaren med. Men den största delen av de pengar som staten får</p>
<p>ska staten betala tillbaka till kommunerna med statsbidrag. Därför kommer utredningens förslag</p>
<p>inte att kosta kommunerna något.</p>
<p>Specialpedagogiska skolmyndighetens arbete kommer att förändras</p>
<p>om specialskolan blir nioårig. Förslaget kan också leda till</p>
<p>att det blir färre elever i specialskolan i framtiden. Om specialskolorna ska kunna ha deltidsutbildning måste de förändra sitt arbete.</p>
