<h1>kap08.fm Page 171 Friday, December 10, 1999 8:00 AM</h1>
<h2>8 Uppbrott och förnyelse</h2>
<p>Som en skör liten fågel</p>
<p>Det vita håret</p>
<p>Händernas blåa ådror</p>
<p>Spetskråset i halsen</p>
<p>För 60 år sedan... Pionjär för kvinnorörelsen</p>
<p>Lantbrukarhustru, Mor</p>
<p>Lärarinna, Folkbildare, Författarinna ... – Hur hann du med allt? Förvånat betraktar hon mig: – Det som behöver göras det måste ju någon göra!</p>
<p>Winnie Törnqvist,  Lyssna! Fråga! Svara! (Bodafors: Bokförlaget Bröderna Karlsson, 1988).</p>
<p>Denna studie har huvudsakligen handlat om hur de politiska partierna hanterat förändrade villkor för det partipolitiska arbetet under de två senaste decennierna. Med hjälp av tidigare genomförda frågeundersökningar (från 1979 och 1990) samt den nu aktuella undersökningen från 1998 till ett urval av partiernas kommunövergripande organisationer, har det varit möjligt att empiriskt kartlägga och problematisera partikrisens olika dimensioner och konsekvenser.</p>
<p>Till detta har fogats djupintervjuer med partipolitiskt aktiva – demokratins trotjänare  – men även passiva medlemmar, och personer med alternativt politiskt engagemang. Detta kvalitativa angreppssätt har använts för att få ökad förståelse av hur enskilda politiskt intresserade människor i dag ser på den representativa demokratin och på partiernas roll och vidare vilken uppfattning som finns om hur det politiska engagemanget bäst bör kanaliseras.</p>
<p>Dessa två skilda, men kompletterande perspektiv, ger en mångsidig bild av partiernas problem och möjligheter. I detta avslutande kapitel skall vi kort sammanfatta några av de viktigaste empiriska resultaten och diskutera partiernas kapacitet till förnyelse. kap08.fm Page 172 Friday, December 10, 1999 8:00 AM</p>
<h2>Partiernas kris</h2>
<p>En första iakttagelse är att den s.k. kanalfunktionen har hamnat i kris. Ty det finns utan tvivel dystra resultat från denna studie som ger belägg för existensen av en sådan kris; en kris som under senare tid med ökat allvar diskuterats i samhällsdebatten och bland forskare. Partierna fungerar kort och gott allt sämre som vitala demokratiska mötesplatser.</p>
<p>Tendenserna i fråga om medlems- och mötesutvecklingen är genomgående negativa. Sedan 1970-talet har ett betydande antal medlemmar lämnat partierna. Den största avtappningen skedde i början av 1990-talet då socialdemokraterna upphörde med den kollektiva anslutningen av medlemmar från LO. Sammantaget har partierna förlorat drygt en miljon medlemmar under det senaste decenniet, varav nästan en kvarts miljon försvann mellan åren 1992 och 1997.</p>
<p>Minskningen har drabbat alla partier, men särskilt de partier som brukar kallas ”etablerade” har förlorat många medlemmar – detta oavsett hur bra eller dåligt dessa partier lyckats i de allmänna valen.</p>
<p>Partierna har även fått tilltagande rekryteringsproblem, dvs. ökade svårigheter att finna lämpliga personer som är villiga att kandidera till olika förtroendeposter. Miljöpartiet och folkpartiet är de partier som rent generellt i nuläget har de största problemen i detta avseende.</p>
<p>Inom samtliga partier utom miljöpartiet finns problem att rekrytera kvinnor (särskilt invandrarkvinnor), ungdomar, personer som bor i glesbygd samt (i viss mån) högutbildade.</p>
<p>Rekryteringsproblemen har ökat sedan 1970-talet, trots att utbudet av förtroendeposter minskat i kommunerna – och fortsätter att minska, vilken borde innebära att den reella efterfrågan på kandidater sjunkit på ett markant sätt.</p>
<p>Även mötesutvecklingen har varit bekymmersam för partierna lokalt, vilket ger belägg för partiernas stigande problem att hävda sig i konkurrensen om människors tid och uppmärksamhet. Om detta vittnar också de kvalitativa intervjuerna. Det är tidsbrist som förklarar varför passiva medlemmar inte deltar aktivt i verksamheten. Den longitudinella jämförelsen av samma partienheter 1979 och 1998 visade en minskning av antalet mötesdeltagare på -28 procent. Minskningen har ägt rum i samtliga partier men den har drabbat socialdemokraterna hårdast (-40 procent). En jämförelse mellan de lokala partisystemen i de 50 urvalskommunerna under samma tidsperiod gav vid handen att antalet besökare minskat från i genomsnitt 42 mötesbesökare i slutet av 1970-talet, till 31 i 1990 års studie till 21 mötesbesökare i den aktuella studien från 1998. Det är alltså fråga om kap08.fm Page 173 Friday, December 10, 1999 8:00 AM en halvering under de två decennier som vi haft möjlighet att följa utvecklingen.</p>
<p>Lokalt har partierna alltsedan det kommunala partistödet infördes 1970 haft en hög beroendegrad av dessa offentliga medel. Detta beroende har successivt förstärkts och det tycks numera vara svårare att finna kompletterande resurser – alternativt har partierna minskat sina ansträngningar att finna sådana – till valrörelserna än under slutet av 1970-talet. I genomsnitt täcktes 75 procent av partierna verksamhetskostnader lokalt av offentliga medel valåret 1998. Moderaterna, vänsterpartiet, folkpartiet och miljöpartiet låg samtliga över 80 procent i finansieringsgrad.</p>
<p>Det har vidare skett en viss nedrustning i partiernas administrativa kapacitet i form av kansliresurser och anställd personal sedan slutet av 1970-talet. En resurs som partierna i hög grad kunde bygga upp genom det kommunala partistödets tillkomst.</p>
<p>Partikrisen är en realitet för många aktiva i partierna, men det finns även de som tar avstånd från en sådan beskrivning. I djupintervjuerna framkommer uppfattningar som går ut på att krisbilden är överdriven. Krisen beskrivs av en kvinna med ett kvarts sekel erfarenhet av partiarbete på basplanet som en ”Stockholmsprodukt”. Föreställningen om partikrisen bottnar enligt henne i en sorts förakt för den verksamhet som politikens ”fotfolk” bedriver lokalt. Partiarbete uppfattas som någonting ”gammalmodigt” av opinionsbildare i och utanför partierna, menar hon.</p>
<p>De flesta intervjupersonerna anser dock att läget i partierna är oroande. När de ombeds att analysera partikrisen anger de framför allt orsaker som ligger utanför den egna möjligheten att påverka (externa orsaker): internationaliseringen, mediasamhället, sociala förändringar i samhället, nya värderingar, partiernas minskade beroende av medlemmarna finansiellt och kampanjmässigt etc. Men det saknas inte självkritik. Man pekar på att formbundenheten är för stark i det lokala partiarbetet och att detta kan verka frånstötande, särskilt på unga människor med politiskt intresse. I någon mån tror man också att det är ”fel” sorts människor som dras till partierna; människor som är roade av långa sammanträden och som attraheras av maktutövning. Man pekar också på den tendens till social slutenhet som finns i den egna föreningen. kap08.fm Page 174 Friday, December 10, 1999 8:00 AM</p>
<p>Nya förutsättningar – men samma partikoncept</p>
<p>I slutet av 1970-talet, när den kommunaldemokratiska forskningsgruppen studerade partiverksamheten i de svenska kommunerna, pågick en omfattande strukturomvandling av samhället och i dess spår hade kommunsammanslagningar skett som fick genomgripande konsekvenser för den kommunala demokratin och för partiernas villkor. En viktig iakttagelse i dessa studier var den partipolitisering som ägde rum i de nya kommunerna och som hade den rikspolitiska ordningen som förebild (riksmodellen i miniatyr). För partiernas vidkommande innebar förändringarna även en organisatorisk centralisering och byråkratisering – effekter som förstärktes genom de resurser som tillfördes genom det kommunala partistödet.</p>
<p>Under de 20 år som gått har samhällsförändringarna fortskridit och vissa nya inslag har utvecklats. Till de mer påtagliga under denna tid hör internationalisering, den europeiska integrationen och det ökade omvärldsberoendet som i hög utsträckning förändrat den ekonomiska och politiska kartan. Under denna period har Sverige även blivit medlem i EU. Konturerna av informationssamhället har blivit tydligare genom ökad medialisering, snabbare kommunikationer och ökad IT-användning. De partier som vi studerar 20 år senare i samma kommuner vistas i allt mindre grad i miljöer som politiskt kan betraktas som en ”riksmodell i miniatyr”. Den lokala variationen har ökat och politiskt syns detta bland annat i ökningen av antalet lokala partier och uppluckringen av blockpolitiken på kommunal nivå.</p>
<p>Partierna verkar samtidigt i miljöer som blivit allt mindre styrbara och förutsägbara. Medierna har flyttat fram sina positioner i politiken. De förändringar som skett har otvivelaktigt komplicerat arbetsvillkoren för partierna. Konkurrensen har hårdnat och nya partier har trätt in på de lokala politiska arenorna. Partierna möter alltfler människor med individualistiska värderingar som inte längre har partiengagemang och röstande som medborgerlig norm; synsätt som kommer till uttryck i minskad partilojalitet, ökad rörlighet bland väljarna och ett ökat intresse av att engagera sig utanför partiväsendet.</p>
<p>Denna utveckling och uppbrott till trots lever Maurice Duvergers gamla masspartimodell från 1950-talet kvar som en mall för hur dagens partier bör vara uppbyggda – i debatten om partikrisen och i påfallande stor utsträckning även inom partierna. Det är ett koncept där det folkrörelsepräglade idealet (med tonvikt på idealet) fungerar som norm för diskussionen. I detta ideal tar man fasta på behovet av en stor medlemskår, hög aktivitetsnivå under valår likväl som under mellanvalsår, och på en omfattande medlemsfinansiering av verksamkap08.fm Page 175 Friday, December 10, 1999 8:00 AM heten. Åtskilliga partiforskare har dock visat att verkligheten stämmer allt sämre överens med idealet. De utvecklingstendenser som kunnat påvisas i denna studie ger ytterligare belägg för att de svenska partierna alltmer fjärmat sig från detta klassiska ideal och successivt fått andra egenskaper.</p>
<p>Utifrån den normativa mallen av det klassiska folkrörelsepartiet måste tillståndet i de svenska partierna betraktas som synnerligen allvarligt. Vår utgångspunkt är emellertid att partierna – liksom andra institutioner som bär upp demokratin i stort – inte kan överleva om de konserveras i en för alla tider given form eller modell. Vi har i denna undersökning försökt ta fasta på det dynamiska perspektiv som alla livskraftiga och vitala organisationer bör genomsyras av. I ett sådant perspektiv kan resultaten tolkas annorlunda än i termer av kris och deklination.</p>
<p>Således kan minskningen av medlemmar och mötesbesökare tolkas såväl i termer av kris och bristande engagemang från medborgarnas sida som i termer av förändring och förnyelse. De resultat som framkommit ger stöd för hypotesen att de svenska folkrörelsepräglade partierna som haft höga ambitioner i fråga om medlemsantal, mötesaktivitet och mobiliseringsförmåga nu skiftar om till en mer väljarorienterad modell där den regelbundna mötesverksamheten och en stor medlemskår inte har samma centrala position. Av djupintervjuerna att döma är det inte ovanligt att de partiaktiva – demokratins trotjänare – tycker att det var bättre förr, men när historiens hjul vänder föreligger ingen möjlighet att anpassa världen till de förutsättningar som Duvergers partimodell förutsatte. Detta inses, i några fall dock mer eller mindre motvilligt, av de partiaktiva som intervjuats inom ramen för denna undersökning.</p>
<p>Utmanarna</p>
<p>Att det gamla partikonceptet inte ger någon vägledning hur partierna skall förhålla sig till de nya politiska villkoren vittnar det alternativa politiska engagemang som studerats i vår undersökning. Kanske inte heller andra, mer moderna koncept om hur partier skall fungera kan lösa den frustration och – i några fall – utanförskapskänsla som här ger sig till känna.</p>
<p>Hos dessa starkt engagerade individer är det i regel en främmande tanke att aktivera sig i ett politiskt parti. Partierna upplevs vara förstelnade, tröga och byråkratiska. En stark handlingsorientering är vad som utmärker dem. Att engagera sig partipolitiskt upplevs mot den kap08.fm Page 176 Friday, December 10, 1999 8:00 AM bakgrunden som kontraproduktivt. I partierna är det ”mycket snack men lite verkstad”, säger en av de intervjuade som är verksam inom miljörörelsen.</p>
<p>Hos flera av de individer som är verksamma i alternativa sammanslutningar finns ett starkt avståndstagande från den nuvarande formen av demokrati. Det gäller de som är engagerade i de sammanslutningar som här klassificerats som sociala proteströrelser. Den ”parlamentariska” demokratin uppfattas inte vara demokratisk; det är fråga om en skendemokratisk ordning vars syfte det är att legitimera ett korrupt förtryckarsamhälle. Det förhållandet att den övervägande andelen medborgare inte genomskådat detta faktum beklagas. En nedlåtande och delvis föraktfull inställning finns mot den apatiske och politiskt omedvetne genomsnittsmedborgaren. Att vara medveten om de olika förtryckarstrukturer som finns i samhället beskrivs som ”ett privilegium”. Det existerande samhällets legala system accepteras inte. Lagarna är till för dem som ”tjänar på exploatering”. Detta anses legitimera lagöverträdelser.</p>
<p>Spännvidden mellan dessa sammanslutningar och andra som är representerade i urvalet är dock betydande i detta avseende. Traditionella folkrörelser och olika former av lokala aktionsgrupper har i motsats till dem som är verksamma i sociala proteströrelser en grundläggande tilltro till de politiska institutionerna och ser det som någonting självklart att verka inom lagens råmärken.</p>
<h2>Förnyelse?</h2>
<p>En viktig ambition med frågeundersökningen 1998 var att granska huruvida det existerade någon innovationsförmåga i partierna lokalt. Vi kan konstatera att det på basplanet fanns tecken på omprövning och förnyelse. 39 procent av respondenterna uppgav att de i sina partiorganisationer prövat att internt arbeta på ett annorlunda sätt än vad som kan betraktas som traditionellt i partisammanhang. Nästan lika många säger sig ha övervägt eller prövat nya anslutningsformer än det traditionella medlemskapet.</p>
<p>De kommunvisa skillnaderna är betydande. Det är inte oväntat i kunskapskommunerna som innovationsbenägenheten är som allra störst (50 procent). En trend är olika försök att öppna upp de politiska diskussionerna och den traditionella, mer interna, mötesverksamheten så att den når ut även till icke-medlemmar.</p>
<p>Det finns en viljeinriktning att finna nya och mer attraktiva mötesplatser för att få kontakt med människor. Ordet dialog  förekap08.fm Page 177 Friday, December 10, 1999 8:00 AM kommer ofta i såväl de öppna enkätsvaren som i de djupintervjuer som genomförts. Ingen tvekan råder om att det åtminstone tentativt finns en strävan efter en mer samtalsliknande politisk kultur.</p>
<p>Nätverk tycks på motsvarande sätt ha fått ett ordentligt genomslag i partiarbetet; här finns exempelvis nätverk för kvinnor, näringsliv, regionala nätverk eller nätverk där man ingår samarbete med opolitiska byalag eller med andra partier.</p>
<p>I flera fall har fullmäktigegrupperna tagit på sig mer av utåtriktad verksamhet visavi väljarna, dvs. den typ av aktivitet som traditionellt legat på partiorganisationen. Den formbundenhet som tidigare varit ett signum i fråga om partiernas mötes- och styrelseordning tycks över huvud taget (även om det här finns en betydande variation) fått ge vika för en ökad flexibilitet i styrelsearbetet. Olika sätt att rotera ordförandeskap eller andra uppdrag i partiorganisationen, fullmäktigegruppen eller på kommunala politiska poster tycks bli allt vanligare.</p>
<p>Även i fråga om det formella medlemskapet finns som sagt inslag av nytänkade. 30 procent av kommunorganisationera har övervägt eller prövat en friare anslutningsform för att knyta till sig personer utan att kräva att vederbörande ”köper hela åsiktspaketet”. Det kan gälla lokalt medlemskap, vilket kan vara ett sätt att motverka konkurrensen från de allt fler lokala partierna vars framgångar blivit möjliga just genom att de etablerade partierna i alltför hög utsträckning upplevs vara styrda av en nationellt utformad politik; det kan vidare handla om att länka in intresserade till befintliga nätverk, införa någon form av stödmedlemskap eller erbjuda personer som inte är medlemmar – men politiskt intresserade – att inneha förtroendeuppdrag för partiet. Innovationsbenägenheten är även i detta fall generellt störst i kunskapskommunerna och mindre i mellan- och basnäringskommunerna.</p>
<p>Partierna lokalt har även påbörjat en anpassning till ny informationsteknik, men även här finns en skillnad mellan situationen i kunskapskommunerna och i basnäringskommunerna. IT-användning är mindre förekommande i partier som hör hemma i den senare typen av kommuner. Bedömningarna av tekniken för partiverksamheten i kommunerna var försiktigt positiva från respondenternas sida.</p>
<p>Generellt visar resultaten från frågeundersökningen 1998 att det är i de befolkningsrika och informationstäta miljöerna (kunskapskommunerna) som partiverksamheten är livligare och mer varierad än i både mellan- och basnäringskommunerna. Det är följdriktigt i dessa kunskapskommuner som partierna i någon usträckning prövat ny politisk marknadsföring, inte minst i sammanhang där det samlas kap08.fm Page 178 Friday, December 10, 1999 8:00 AM mycket folk, t.ex. på mässor, köpcentrum och stormarknader. Direkt exponering i medierna i form av debatter i radio och TV, reklam i radio/TV lokalt är även detta mer förekommande i de befolkningsrika kommunerna.</p>
<p>Kunskapskommunernas partier tycks således ha ett försteg i innovationsförmåga; ett förhållande som naturligtvis kan ses som positivt men som samtidigt ställer frågor om kapaciteten för partiorganisationerna i mellan- och basnäringskommunerna. Det är inte enbart i fråga om partiverksamhet och innovationsförmåga som kunskapskommunerna ligger högre än de båda andra kommuntyperna utan även i fråga om valdeltagande. Våra data möjliggör inte någon prövning av huruvida det föreligger något samband mellan innovationsförmåga och nytänkande å ena sidan och politiskt intresse och valdeltagande å den andra sidan, men detta är en hypotes som knappast ter sig alldeles orimlig.</p>
<p>Kunskapskommunerna utgör således dynamiska politiska miljöer som har särskilt goda förutsättningar för partipolitiskt innovativt arbete.</p>
<p>Även om resultaten inger vissa förhoppningar om att partierna har förmåga att anpassa sig till de nya villkoren för politiskt arbete och klara påfrestningarna finns oroande inslag i partiernas nuvarande tillstånd. Ett sviktande medlemsantal skapar exempelvis problem om partierna strävar efter att behålla sin rekryteringsfunktion. Risken ökar för att partiorganisationerna befolkas av personer som inte är representativa för olika grupper och då avtar förmågan att spegla de opinioner som finns i samhället i de politiska församlingarna. Till detta kommer en föreställning som vissa av såväl de partiaktiva som passiva och politiskt engagerade medborgarna utanför partiernas hägn ger uttryck för i intervjuerna: att de personer som väljer att delta i partipolitiskt arbete är av en alldeles speciell (och ”fel”) sort, dvs. alltför karriärinriktade personer, ofta medelålders män, som i alltför hög grad uppskattar långa möten och sammanträden och som över huvud taget fascineras av det formmässiga.</p>
<p>En situation där endast de förtroendevalda – dvs. personer som har betalt för att vara med – deltar i partiernas mötesverksamhet, innebär självfallet en utarmning av partierna. Men med den höga beroendegraden av offentliga bidrag som utvecklats i dagens partier minskar beroendet av medlemmar och sympatisörer vilket ytterligare ökar risken för utarmning och konservering av partierna.</p>
<p>Hur dagens partier – som i de flesta fall växte fram i övergången mellan det gamla bondesamhället och det tidiga industrisamhället – skall kunna återfå den demokratiska kraft de en gång haft är svårt att kap08.fm Page 179 Friday, December 10, 1999 8:00 AM se. Ja, rentav omöjligt –  om man som utgångspunkt för en sådan bedömning har det gamla medlemsbaserade folkrörelseidealet. Om partierna i stället betraktas i ljuset av de omfattande omställningar som vårt samhälle utsatts för under den förhållandevis korta tidsperiod som här studerats blir läget ett annat. Partierna kommer knappast att på samma sätt som tidigare kunna behålla sin nyckelroll i den framtida demokratin. Politiken blir allt mer gränsöverskridande och global till sin natur. Det innebär att partierna står inför en mycket uppfordrande politisk utmaning som endast kan bemästras med såväl en vilja som en förmåga till politiska innovationer.</p>
<h2>Noter</h2>
<p>kap08.fm Page 180 Friday, December 10, 1999 8:00 AM kaplitt.fm Page 181 Friday, December 10, 1999 8:01 AM</p>
<h2>Författarpresentationer</h2>
<p>Gullan Gidlund är docent i statsvetenskap och verksam vid Novemus, Örebro universitet. Hon har sedan doktorsavhandlingen 1983 om partifinansiering och organisationsutveckling haft en inriktning mot partiforskning. Under senare år har hennes forskningsintresse vidgas till att även omfatta partiernas europeiska samarbete och allmänt problemställningar rörande europeisk demokrati. Hon har bl.a. skrivit Partiernas Europa  (1992) och medverkat i samförfattade volymer bl.a. Territoriets gränser  (1997). Hon har även medverkat i olika offentliga utredningar, nyligen bl.a. med uppsatsen. Att sätta gränser för pengars makt  (SOU 1999:92) till Rådet för utvärdering av 1998 års val.</p>
<p>Tommy Möller är docent vid statsvetenskapliga institutionen vid Stockholms universitet. Hans forskningsområden är bl.a. partiväsendet och värderingsförändringar och han är författare till bl.a. boken</p>
<p>Brukare och klienter i välfärdsstaten (1996). fö rfpres.fm Page 188 Friday, December 10, 1999 8:01 AM</p>
<h2>Demokratiutredningens forskarvolymer</h2>
<p>Redaktör Erik Amnå</p>
<h2>X Demokratins trotjänare – lokalt partiarbete förr och nu</h2>
<p>(SOU 1999:130)</p>
