<h1>Sammanfattning</h1>
<h2>Uppdraget och järnvägslagens nya innehåll</h2>
<p>Järnvägsutredningen har haft i uppdrag att göra en bred översyn av organisationen och lagstiftningen inom järnvägssektorn. Järnvägs- utredningen har därvid tidigare lämnat ett delbetänkande, Rätt på spåret  (SOU 2002:48), där bl.a. förslag lämnas till hur fyra EG- direktiv angående utvecklingen av gemenskapens järnvägar, till- stånd för järnvägsföretag, tilldelning av och avgifter för infra- strukturkapacitet samt driftskompatibilitet för konventionella tåg skall införlivas i svensk rätt genom en ny sektorsspecifik järn- vägslag. Den nya järnvägslagen (2004:519) trädde i kraft den 1 juli 2004.</p>
<p>I järnvägsutredningens huvudbetänkande Järnväg för resenärer och gods  (SOU 2003:104) föreslås bl.a. att järnvägsföretag skall tillåtas bedriva kommersiell persontrafik i konkurrens över hela det svenska järnvägsnätet. För den linjebundna persontrafiken föreslås dock att denna rätt till viss del skall kontrolleras genom ett till- ståndsförfarande.</p>
<p>Min huvudsakliga uppgift i den avslutande delen har varit att lämna förslag till hur den reviderade versionen av fördraget om internationell järnvägstrafik av den 9 maj 1980 i dess lydelse enligt ändringsprotokollet av den 3 juni 1999 (COTIF) skall införlivas i svensk rätt samt att göra en översyn av de bestämmelser om inrikes transport som har sin motsvarighet i COTIF och föreslå lämpliga ändringar i dessa. Därutöver har jag, i enlighet med direktiven, gjort en generell översyn av järnvägslagstiftningen samt i järn- vägslagen infört de förslag rörande marknadstillträde för linje- bunden persontrafik som presenteras i huvudbetänkandet. Vid full- görande av uppdraget har utredningen haft som utgångspunkt att skapa en modern samlad järnvägslagstiftning.</p>
<p>Järnvägslagen föreslås kompletterad med grundläggande bestäm- melser om inrikes och internationell järnvägstransport. Denna reglering finns i dag i järnvägstrafiklagen (1985:192) och i lagen (1985:193) om internationell järnvägstrafik. I sistnämnda lag är be- stämmelserna i fördraget om internationell järnvägstrafik av den 9 maj 1980 (COTIF 1980) i stora delar införlivade. Bestämmelserna om transport på tunnelbana och spårväg samt om utomobliga- toriskt ansvar i järnvägstrafiklagen föreslås också bli förda över till järnvägslagen.</p>
<p>Samtidigt som järnvägslagen trädde i kraft ändrade järnvägs- säkerhetslagen (1990:1157) namn till lagen om säkerhet vid tunnel- bana och spårväg. Lagen tillämpas numera, som framgår av namnet, endast på säkerheten vid tunnelbana och spårväg. Säkerheten vid järnväg reglerades tidigare i järnvägssäkerhetslagen men regleras sedan den 1 juli 2004 i den nya järnvägslagen. I betänkandet före- slås att även bestämmelserna i lagen om säkerhet vid tunnelbana och spårväg förs över till järnvägslagen.</p>
<p>Föreslagna kompletteringar till järnvägslagen medför att lagen blir mycket omfångsrik och kommer att innehålla 20 kapitel. I lagen finns bl.a. säkerhetsbestämmelser och bestämmelser om till- stånd för att utföra järnvägstrafik samt bestämmelser om tilldelning av infrastrukturkapacitet. I lagen finns även bestämmelser om an- svarsförhållandet mellan parterna på järnvägsmarknaden och om utomobligatoriskt ansvar. Slutligen finns bestämmelser om ord- ning, tillsyn och överklagande m.m. Lagen kommer dessutom att i stora delar bli tillämplig på tunnelbana och spårväg. Med hänsyn till lagens omfång och till de skiftande frågor den reglerar föreslås att, till skillnad från vad som gäller i dag, lagen delas in avdelningar för att på så sätt göra den mer överskådlig.</p>
<p>Fördraget om internationell järnvägstrafik (COTIF) och dess inför- livande med svensk rätt</p>
<p>COTIF 1980 har genomgått en omfattande revision vilket resulte- rade i 1999 års COTIF.</p>
<p>Revisionen var påkallad av flera skäl. I flera av medlemsstaterna i den mellansstatliga organisationen för internationell järnvägstrafik (OTIF) har det nämligen sedan år 1980 skett grundläggande eko- nomiska, juridiska och tekniska förändringar på järnvägsområdet. Den viktigaste förändringen är den mer eller mindre långtgående</p>
<p>uppdelningen av järnvägen i skilda delar med ansvar för infrastruk- tur respektive transportverksamhet. En annan viktig förändring är att internationella transportörer som agerar i flera länder har till- kommit. Fördraget och dess ansvarsregler byggde däremot i stor utsträckning på att varje stat hade en nationellt sammanhållen, “monolitisk” järnvägsorganisation och att internationella transporter utfördes i samarbete mellan sådana järnvägsorganisa- tioner. Grundstrukturen i fördraget var därför föråldrad. Dessutom hade det tillkommit ett behov av att på ett enhetligt sätt reglera även förhållandet mellan infrastrukturförvaltaren och järnvägs- företaget.</p>
<p>Det sakliga innehållet i 1999 års COTIF måste från svensk syn- punkt anses i huvudsak tillfredsställande. Det föreslås därför att Sverige skall tillträda nya COTIF och att bestämmelser mot- svarande dem i lagen om internationell järnvägstrafik skall, med vissa kompletteringar och ändringar i sak som är föranledda av re- videringen av fördraget, tas in i järnvägslagen.</p>
<p>Förhållandet mellan infrastrukturförvaltare och järnvägsföretag m.m.</p>
<p>Den svenska järnvägssektorn har sedan den trafikpolitiska reformen i slutet av 1980-talet utvecklats från en marknad där svenska staten starkt dominerat såväl tjänster som infrastruktur till en marknad på vilka flera aktörer är verksamma. Genom 1988 års trafikpolitiska beslut delades dåvarande Statens Järnvägar upp i Affärsverket SJ med ansvar för tågtrafiken och Banverket med ansvar för infrastrukturen. Sedan 1989 betalar de aktörer som be- driver järnvägstrafik en avgift för att nyttja infrastrukturen. Ett transportpolitiskt beslut 1995 ledde till att godstrafiken öppnades för konkurrens i fråga om nationell trafik på järnväg och genom järnvägslagens ikraftträdande har även den internationella gods- trafiken öppnats för konkurrens. Som ovan angetts föreslås i huvudbetänkandet Järnväg för resenärer och gods  (SOU 2003:104) att järnvägsföretag skall tillåtas att bedriva kommersiell person- trafik i princip över hela det svenska järnvägsnätet.</p>
<p>Någon särskild reglering i lag vad gäller ansvarsförhållandet mellan infrastrukturförvaltare och järnvägsföretag finns inte i dag. Med hänsyn till att än fler aktörer på sikt kan komma att intressera</p>
