<h1>Sammanfattning</h1>
<h2></h2>
<p>I ändringsförslaget föreslås ett införande av en enhetlig mervärdesskattesats om 6 procent inom kulturområdet. Vidare föreslås att vissa tillägg görs till nuvarande bestämmelse om tillträde till konserter m.m. Ändringsförslaget är föranlett av de svåra gränsdragningsproblem som de nuvarande bestämmelserna på området ger upphov till.</p>
<p>Problemanalys</p>
<p>Inledning</p>
<p>Motiven bakom de nuvarande bestämmelserna om differentierad mervärdesskatt inom kulturområdet är av skilda slag, bl.a. fördelningspolitiska, kulturpolitiska och branschekonomiska. För vissa tillhandahållanden föreligger differentierade skattesatser medan det för andra tillhandahållanden föreligger ett undantag från skatteplikt. Bestämmelserna har givit upphov till en mängd gränsdragningsproblem, och har av denna anledning blivit svåra att tillämpa för såväl myndigheter som berörda enskilda och företag. En del av de gränsdragningar som tillämpande myndigheter tvingas göra på grund av nuvarande bestämmelser framstår som svårbegripliga, godtyckliga och orättvisa. Det har även blivit svårt att förutse myndigheternas tillämpning i de enskilda fallen. Nämnda svårighet har blivit ett stort problem även för en köpare av nu aktuella tjänster, bl.a. eftersom det inte föreligger avdragsrätt för debiterad utgående skatt som avser tjänst som är undantagen från mervärdesskatt eller för debiterad utgående skatt till för hög skattesats. Vid ett flertal tillfällen har även godtroende köpare påförts skattetillägg på grund av felaktigt redovisad ingående skatt. Den beskrivna skattesituationen har blivit ohållbar varför branschen anser att det är hög tid att införa en enhetlig skattesats inom kulturområdet.</p>
<p>Nedan följer en redogörelse för några av de gränsdragningsproblem som iakttagits och de oönskade effekter dessa har fått.</p>
<p>Gränsdragning mellan utövande konstnärs framförande och överlåtelse eller upplåtelse av rättighet.</p>
<p>En utövande konstnärs framförande av ett konstnärlig eller litterärt verk är idag undantaget från skatteplikt. Denna tjänst är nära förknippad med bl.a. upplåtelse eller överlåtelse av rättighet till ljud- eller bildupptagning av sådant framförande, som idag beskattas till en reducerad skattesats om 6 procent.</p>
<p>De gränsdragningsproblem som blir aktuella kan exemplifieras, med situationen att ett tv-bolag arrangerar och sänder en musikgrupps konsert. Frågan som uppkommer är i första hand om musikgruppen tillhandahåller en eller två tjänster. Eftersom de tjänster som kan komma ifråga inte beskattas efter samma skattesats måste en sådan bedömning göras. Frågan är således om musikgruppens tillhandahållande skall anses avse en utövande konstnärs framförande, och således undantaget från skatteplikt, eller om det faktum att konserten görs tillgänglig för allmänheten genom en direkt överföring medför att det är fråga om en tjänst som skall beskattas till normalskattesatsen 25 procent. Om tv-bolaget istället gör en inspelning av konserten som sedan sänds ut i ljudradio eller television, skall denna tjänst då i sin helhet anses utgöra en upplåtelse eller överlåtelse av rättighet till ljud- eller bildupptagning som skall beskattas till den reducerade skattesatsen 6 procent eller skall tjänsten till någon del anses utgöra en utövande konstnärs framförande av ett konstnärligt eller litterärt verk som är undantagen från skatteplikt? Inte sällan har skattemyndigheten i dessa ärenden valt att dela upp ersättningen i en skattefri del och en skattepliktig del.</p>
<p>Ett annat exempel är en skådespelares inläsning av en dubbad text till en tecknad film. Skådespelaren fakturerar filmbolaget 6 procent moms då han anser att det är rätten att nyttja inspelningen av hans inläsning som han säljer. Skattemyndigheten anser istället att tjänsten delvis ska anses avse ett framförande av en utövande konstnär, vilket är undantaget från skatteplikt. Detta ställningstagande från skattemyndighetens sida medför att kunden inte kan få avdrag för hela den debiterade momsen och eventuellt drabbas av ett 20 procentigt skattetillägg på felaktigt avdraget belopp. Samtidigt blir artistens omsättning med detta synsätt delvis undantagen från skatteplikt vilket i sin tur leder till en begränsad avdragsrätt och en komplicerad fördelning av den ingående skatten.</p>
<p>Gränsdragningen mellan entréavgift till konsert respektive danstillställning</p>
<p>Medan entréavgift till konsert beskattas till en reducerad skattesats om 6 procent skall för danstillställning en standardskattesats om 25 procent tillämpas.</p>
<p>Om en arrangör anordnar en konsert med en musikgrupp och publiken ges möjlighet att dansa anses det huvudsakliga syftet med arrangemanget vara musikgruppens framträdande och 6 procents moms ska tas ut på entréavgiften. Om det däremot är fråga om ett dansband anses det inte längre vara fråga om en konsert utan det huvudsakliga syftet med arrangemanget anses istället vara att bereda publiken tillfälle att dansa, varför entréavgiften i sådant fall ska beskattas med 25 procent.</p>
<p>Sammanfattande synpunkter</p>
<p>Dessa och flera andra exempel har inneburit att mervärdesbeskattningen på kulturområdet av många framstått som svårbegriplig, godtycklig och orättvis.</p>
<p>En gemensam mervärdesskattesats på 6 procent för upplåtelse eller överlåtelse av upphovsrätt och utövande konstnärs närstående rättigheter, utövande konstnärs framförande, samt för tillträde till vissa i lagtexten uppräknade kulturella evenemang, skulle av ovan angivna skäl få positiva effekter för kulturbranschen. Gränsdragningsproblem undviks i stor utsträckning både mellan områdena med reducerad mervärdesskattesats och normal mervärdesskattesats samt mellan områdena för beskattning och undantag från skatteplikt. Exempelvis träffas enligt den nya lydelsen både framförandet av och tillträdet till exempelvis en dansbandstillställning av den lägre mervärdesskattesatsen, vilket underlättar både för utövarna och beställarna. Genom att tillträde till marknader, nöjesparker och andra kulturella arrangemang som festivaler föreslås beskattas till den reducerade skattesatsen undanröjs även de gränsdragningsproblem som föreligger mellan konserter och arrangemang med konsertinslag. Vidare innebär den föreslagna ändringen att de gränsdragningsproblem som idag föreligger avseende konserter och arrangemang med konsertinslag försvinner. Vissa gränsdragningsproblem kan dock komma att kvarstå. Däremot torde inte några nya gränsdragningsproblem uppkomma. Vidare skulle de</p>
<p>föreslagna förändringarna underlätta för personer verksamma inom kulturområdet att rent praktiskt administrera sin mervärdesbeskattning och samtidigt hålla de administrativa kostnaderna nere för dessa personer. Sammantaget är förhoppningen att den gemensamma mervärdesskattesatsen på 6 procent bidrar till främjandet av artistiskt och intellektuellt skapande samt tillgången på kulturella evenemang.</p>
<p>Den föreslagna ändringen bör även leda till att de gränsdragningsproblem som skattemyndigheterna idag står inför vid tillämpningen av nu gällande bestämmelser i stor utsträckning försvinner. Därigenom kommer även skattemyndigheternas kontroll att underlättas och kontrollresurser att frigöras.</p>
<p>Den låga skattesatsen i kombination med den generella avdragsrätten för ingående mervärdesskatt medför att de ekonomiska effekterna av en skattebeläggning blir jämförelsevis små för de parter som på olika sätt blir berörda, vilket även torde innebära att de statfinansiella effekterna blir små.</p>
<p>Mervärdesskatt på kulturområdet regleras i det sjätte mervärdesskattedirektivet, samt detta direktivs bilaga F och H. I bilaga H ”Förteckning över omsättning av varor och tjänster på vilka reducerad mervärdeskattesatser kan tillämpas” anges att den lägre skattesatsen, för Sveriges del 6 eller 12 procent, kan tillämpas för vissa uppräknade kulturella tillhandahållanden, nämligen;</p>
<p>”Tillträde till föreställningar, teatrar, cirkusar, marknader, nöjesparker, konserter, museer, djurparker, biografer, utställningar och liknande kulturella evenemang och anordningar.” (Kategori 7)</p>
<p>”Tjänster som tillhandahålls av eller royalties till författare, kompositörer och utövande konstnärer.” (Kategori 8)</p>
<p>Enligt anslutningsfördraget får Sverige vid tillämpningen av artikel 23 3 b, så länge någon av de nuvarande medlemsstaterna har sådana befrielser, ha befrielse för</p>
<p>”tjänster som tillhandahålls av författare, konstnärer och artister och som anges i bilaga F punkt 2”.</p>
<p>När det gäller möjligheterna till att behålla nuvarande undantag för utövande konstnärers framförande kan mot bakgrund av vad som angivits i anslutningsfördraget konstateras att så snart övriga medlemsstater infört skatteplikt för nämnda tjänster kommer även</p>
<p>Sverige att vara skyldig att ta bort skattebefrielsen. Det är därför troligt att Sverige någon gång i framtiden kommer att behöva införa skatteplikt för de tjänster som anges i bilaga F punkt 2.</p>
<p>Förslag till</p>
<p>lag om ändring i mervärdesskattelagen (1994:200)</p>
<p>Härigenom föreskrivs att 3 kap. 11 § och 7 kap. 1 § mervärdesskattelagen (1994:200) skall ha följande lydelse.</p>
<p>11 §</p>
<p>Från skatteplikt undantas följande slag av omsättning:</p>
<p>1. en utövande konstnärs framförande av ett sådant litterärt eller konstnärligt verk som omfattas av lagen (1960:729) om upphovsrätt till litterära och konstnärliga verk,</p>
<p>2. tillhandahållande i biblioteksverksamhet av böcker, tidskrifter, tidningar, ljud- och bildupptagningar, reproduktioner av bildkonst samt bibliografiska upplysningar, om verksamheten bedrivs av eller fortlöpande i mer än ringa omfattning understöds av det allmänna,</p>
<p>7 kap.</p>
<p>1 §</p>
<p>Skatt enligt denna lag tas ut med 25 procent av beskattningsunderlaget om inte annat följer av andra eller tredje stycket.</p>
<p>Skatten tas ut med 12 procent av beskattningsunderlaget för</p>
<p>Skatten tas ut med 6 procent av beskattningsunderlaget för</p>
<p>- böcker, broschyrer, häften och liknande alster, även i form av enstaka blad,- tidningar och tidskrifter,- bilderböcker, ritböcker och målarböcker för barn,- musiknoter, samtkartor, inbegripet atlaser, väggkartor och topografiska kartor,</p>
<p>i 3 kap.</p>
<p>enligt andra stycket samma paragraf, och</p>
<p>11. personbefordran utom sådan befordran där resemomentet är av underordnad betydelse.</p>
<p>i 3 kap</p>
<p>enligt andra stycket samma paragraf,</p>
<p>Författningskommentar</p>
<p>Förslaget till</p>
<p>lag om ändring i mervärdesskattelagen (1994:200)</p>
<p>3 kap. 11 §</p>
<p>Ändringen i första  punkten innebär att tjänster avseende utövande konstnärs framförande av ett litterärt eller konstnärligt verk inte längre skall vara skattefria. Se vidare under kommentaren till 7 kap. 1 § tredje stycket p. 12.</p>
<p>7 kap. 1 § tredje stycket 5 p.</p>
<p>Ändringen innebär att tillträde till fler typer av föreställningar och evenemang omfattas av den lägre mervärdesskattesatsen på 6 procent. I den nya lydelsen av punkten stadgas att även tillträde till</p>
<p>marknader, nöjesparker, utställningar och med de i punkten uppräknade evenemangen jämförliga evenemang och anordningar omfattas av lågbeskattningen. Med den nya lydelsen omfattas tillträde till så gott som alla typer av kulturella framträdanden och artistframträdanden av den lägre mervärdesskattesatsen på 6 procent.</p>
<p>7 kap. 1 § tredje stycket 6 p.</p>
<p>Ändringen är endast en följd av den ändrade numreringen i 3 kap. 11 §.</p>
<p>7 kap. 1 § tredje stycket 9 p.</p>
<p>Ändringen innebär att den lägre skattesatsen på 6 procent skall tillämpas även för upplåtelse eller överlåtelse av rättighet till en konstnärs framförande av ett litterärt eller konstnärligt verk som sänds ut i ljudradio eller television eller genom direkt överföring görs tillgängligt för allmänheten.</p>
<p>7 kap. 1 § tredje stycket 12 p.</p>
<p>Ändringen innebär att den lägre skattesatsen på 6 procent skall tillämpas för utövande konstnärs framförande, på motsvarande sätt som enligt rådande lagstiftning gäller för omsättning av upphovsrätt till litterära och konstnärliga verk enligt p. 9. Att framförandet på detta sätt blir skattepliktigt innebär också att den utövande konstnären kommer att ha rätt till avdrag för ingående skatt hänförlig till förvärv i verksamheten.</p>
<p>Förfrågan</p>
<p>2003-03-24</p>
<p>Mervärdesskattesatsutredningen</p>
<p>Fi 2002:11</p>
<p>E-post mikael.aberg@finance.ministry.se</p>
<p>Förfrågan hur de momsförändringar som genomfördes den 1 juli 1996 och den 1 januari 1997 inom kultursektorn har påverkar Er verksamhet</p>
<p>Mervärdesskattesatsutredningen har av regeringen fått i uppdrag att redovisa vilka effekter den momslagstiftning som infördes den 1 januari 1997 inom kulturområdet (den s.k. kulturmomsen) har fått i den praktiska tillämpningen.</p>
<p>Bakgrunden till uppdraget är att riksdagens skatteutskott vid införandet av reglerna 1997 befarade att gränsdragningsproblem skulle visa sig först när reglerna varit i kraft en tid. Utskottet ville därför att regeringen noga skulle informera sig om vilka effekter den nya lagstiftningen skulle få i den praktiska tillämpningen och i lämpligt sammanhang redovisa dessa för riksdagen och föreslå ev. förändringar.</p>
<p>Utredningen ger Er genom bifogade frågor möjlighet att redogöra för hur dessa lagändringar har påverkat Er verksamhet. Ni ges även tillfälle att lämna synpunkter av mer generell karaktär på frågeställningar som ingår i utredningens uppdrag.</p>
<p>Utredningsdirektiven till denna utredning (dir. 2002:141), propositionerna (prop. 1995/96:191 och prop. 1996/97:10) och skatteutskottets betänkande (bet. 1996/97:SkU6) som det refereras till kan hämtas på riksdagens hemsida, www.riksdagen.se .</p>
<p>Besvarande av förfrågan:</p>
<p>Denna förfrågan är riktad till organisationer med verksamhet inom berörda områden. Genom förfrågan bereds därtill ett antal andra aktörer (t.ex. myndigheter som inte direkt praktiskt hanterar reglerna) möjlighet att komma med synpunkter. Förfrågan har i flera fall enbart skickats till huvudorganisationen (paraplyorganisationen) när ett flertal medlemmar berörs av förfrågan. Utredningen förutsätter därför att frågeställningarna vidarebefordras till de medlemmar i Er organisation som berörts av förändringarna. Ni bereds möjlighet att skriftligen lämna synpunkter på bifogade frågor senast måndagen den 2 juni 2003. Synpunkterna skall lämnas till:</p>
<p>Mervärdesskattesatsutredningen (Fi 2002:11) Finansdepartementet</p>
<p>Att: Mikael Åberg 103 33 Stockholm</p>
<p>Om det är möjligt är vi tacksamma om Ert svar även kan skickas med e-post till mikael.aberg@finance.ministry.se.</p>
<p>Eventuella upplysningar i olika avseenden kan lämnas av Mikael Åberg</p>
<p>(08-4051528, 070/6810364,</p>
<p>e-post: mikael.aberg@finance.ministry.se)</p>
<p>Lennart Hamberg</p>
<p>Särskild utredare</p>
<p>Bilagor</p>
<p>1. Frågor</p>
<p>2. Förändringar i mervärdesskattelagen som genomfördes den 1 juli 1996 och den 1 januari 1997 inom kulturområdet</p>
<p>3. Förteckning över mottagare av förfrågan</p>
<p>Bilaga 1</p>
<p>Frågor</p>
<p>Har Ni, mot denna bakgrund, synpunkter på vilka effekter olika framtida strukturer för mervärdesskattesatserna kan få för kulturområdet ?</p>
<p>Bilaga 2</p>
<p>Förändringar i mervärdesskattelagen som genomfördes den 1 juli 1996 och den 1 januari 1997 inom kulturområdet</p>
<p>Den 1 juli 1996 infördes skatteplikt för entréavgifter till bioföreställningar. Tillämplig skattesats bestämdes till 6 procent (prop. 1995/96:191, bet. 1995/96:SkU28).</p>
<p>Genom regeringens proposition 1996/97:10 Mervärdesskatt inom  kultur-,  utbildnings- och idrottsområdet  genomfördes vissa ändringar av mervärdesskattelagen till följd av Sveriges medlemskap i EU. De nya bestämmelserna började gälla den 1 januari 1997.</p>
<p>I korthet genomfördes följande förändringar inom kulturområdet den 1 januari 1997:</p>
<p>• Skatteplikt infördes för  upplåtelse och överlåtelse av rättigheter  som omfattas av 1,4 eller 5 § lagen (1960:729) om upphovsrätt till litterära och konstnärliga verk  (förändringen berörde enbart de omsättningar som i den tidigare lagstiftningen inte var skattepliktiga). Tillämplig skattesats bestämdes till 6 procent</p>
<p>• Skatteplikt infördes för upplåtelse eller överlåtelse av rättighet till  ljud- eller bildupptagning  av en utövande konstnärs framförande av ett litterärt eller konstnärligt verk. Tillämplig skattesats bestämdes till 6 procent. Det kan noteras att konstnärens framförande av ett verk (t.ex. en artists gage för ett framträdande) även fortsättningsvis var undantagen från beskattning.</p>
<p>• Undantaget från skatteplikt för tillträde till  konserter,  cirkus-,   teater-,  balett- eller operaföreställningar eller andra jämförliga föreställningar  avskaffades. Tillämplig skattesats bestämdes till 6 procent. För dessa tillhandahållanden och tillhandahållande av biografföreställningar infördes en regel som innebar att avdrag för ingående moms inte fick göras till den del verksamheten finansierades genom bidrag från det allmänna (avdragsbegränsningsregel).</p>
<p>• Undantaget från skatteplikt för  biblioteksmusei- och arkivverksamhet  begränsades till sådan verksamhet som understöddes av det allmänna. För de omsättningar i biblioteks- och museiverksamheter som blev skattepliktiga infördes reducerad skattesats om 6 procent. För motsvarande omsättning i arkivverksamhet skulle däremot normalskattesatsen tillämpas.</p>
<p>• Undantaget från skatteplikt för framställning, kopiering, eller annan efterbehandling av  kinematografisk film  avskaffades (skatteplikt infördes med 25 procent).</p>
<p>Bilaga 3</p>
<p>Förteckning över mottagare av förfrågan:</p>
<p>Statens kulturråd Riksantikvarieämbetet Riksarkivet</p>
<p>Svenska Filminstitutet Riksteatern</p>
<p>Operan</p>
<p>Dramaten</p>
<p>Sveriges Television AB (SVT) Sveriges Radio AB (SR)</p>
<p>Sveriges Utbildningsradio AB (UR)</p>
<p>Konstnärliga och Litterära Yrkesutövares Samarbetsnämnd (KLYS) Svenska Artisters och Musikers Intresseorganisation (SAMI) Bildkonst Upphovsrätt i Sverige (BUS)</p>
<p>Filmbranschens samarbetskommitté Teatrarnas Riksförbund (TR) Musikarrangörer i samverkan (MAIS) Musikförläggarna Förläggarföreningen Tidningsutgivarna</p>
<p>Sveriges Tidskrifter</p>
<p>Föreningen för svenska kulturtidskrifter Centralmuseernas samarbetsråd</p>
<p>Svensk Biblioteksförening</p>
<p>Svenska tonsättares internationella musikbyrå (STIM) Svensk Impressarioförening (Svimp)</p>
<p>Folkrörelsernas arkivförbund Svenska Kabel TV-föreningen</p>
