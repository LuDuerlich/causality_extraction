<h1>Sammanfattning</h1>
<h2>Uppdraget</h2>
<p>Hamnstrategiutredningens huvuduppgift är att identifiera hamnar av särskilt strategisk betydelse för det svenska godstransport- systemet och föreslå regeringen vilka hamnar som ska ges prioritet i förhållande till övriga när det gäller statligt finansierad infra- struktur. I prioriteringsarbetet ska hela Sverige beaktas. Vidare ska utredningen föreslå vilka åtaganden och krav de prioriterade ham- narna ska uppfylla.</p>
<p>Det är regeringen som slutligt avgör vilka hamnar som ska få en prioriterad ställning. Prioriteringen av hamnarna är dessutom inget slutligt ställningstagande eftersom förutsättningarna för utpekan- det kan ändras över tid. Därför bör återkommande översyner genomföras av vilka hamnar som ska vara prioriterade. Hamnarnas åtaganden blir därmed också tidsbegränsade.</p>
<p>Utredningen ska också se över principerna för kostnadsfördel- ningen mellan stat och hamn när det gäller de allmänna farlederna samt presentera förslag på hur det framtida finansiella ansvaret för de allmänna farlederna bör vara utformat. I detta ligger en ambition att få en helhetssyn vad gäller den samlade infrastrukturen till och från Sveriges hamnar. Utredningsdirektiven anger sex kriterier som stöd i prioriteringsarbetet:</p>
<p>• godsomsättning − godsmängd, godsets värde, antal lastenheter, färjetrafik samt möjligheter att erbjuda intermodala lösningar</p>
<p>• infrastruktur − befintlig infrastruktur till och från samt inom hamnen</p>
<p>• miljö − miljödifferentierade hamnavgifter, aktivt miljöarbete i hamnen</p>
<p>• säkerhet och skydd − arbetsmiljö, trafiksäkerhet och skyddsarbete i hamnen</p>
<p>• utveckling – utvecklingspotentialen för hamnen</p>
<p>• samarbete – huruvida hamnen i olika former samverkar med andra hamnaktörer i och utanför regionen eller nationen.</p>
<p>Urvalsprocessen</p>
<p>För att bilda sig en uppfattning om hamnarna i olika delar av landet har Hamnstrategiutredningen träffat representanter för ca 50 hamnar vid personliga besök i respektive län/region. Därefter har, som ett första steg i urvalsprocessen, de allmänna hamnarna och de största industrihamnarna kartlagts. Kartläggningen beskriver hamnarnas verksamhet och omkringliggande infrastruktur – på så- väl sjösidan som landsidan – samt hamnarnas samarbeten med andra hamnar; den typ av samarbete som är viktigast för utred- ningens uppdrag är samarbete som syftar till en effektivare hamn- struktur i Sverige.</p>
<p>I kartläggningen görs också en genomgång av regionala utveck- lingsplaner och länstransportplaner för att identifiera kopplingen till länets/regionens övriga utvecklingsarbete.</p>
<p>Kartläggningen visar en stor variation i hamnarnas verksamhet, samtidigt som hamnstrukturen redan i dag är specialiserad och rela- tivt koncentrerad. Över hälften av alla svenska hamnar har torrbulk (huvudsakligen skogs- och stålprodukter) som sitt absolut dominerande godsslag (> 50 procent av total hantering i ton över kaj). Det finns också en stor koncentration av godsmängd till ett fåtal av Sveriges totalt ca 50 hamnar (exklusive mindre industri- kajer). Totalt hanterades 2006 ca 180,5 miljoner ton i svenska hamnar, varav drygt 150 ton (85 procent) i de 25 största.</p>
<p>Hamnarnas verksamhet och behov av landinfrastruktur upp- märksammas endast till en del i det regionala utvecklingsarbetet; regionförstoring och persontransporter har generellt sett en högre prioritet i de regionala planerna. Förmodligen beror detta på att re- gionala företrädare anser att dagens infrastruktur till och från hamnarna helt enkelt är tillräckligt bra.</p>
<p>Hamnar har olika roller i transportsystemet</p>
<p>I dagens hamnstruktur hanterar majoriteten av hamnarna skog- och stålprodukter, vilket visar att viktig svensk basindustri har stora behov av hamnverksamhet. Dessa hamnar benämns som industri- hamnar i utredningen. Industrihamnarna finns utspridda över landet.</p>
<p>Vidare har vissa hamnar funktionen av bro till våra grannländer. Denna funktion är viktig, inte minst för att handelsströmmarna till dessa länder är stora. I utredningen benämns dessa hamnar bro- hamnar. Brohamnar finns huvudsakligen i Sydsverige, Västsverige och i Stockholmsområdet. Det är också i brohamnarna hamnarnas passagerartrafik finns. Hamnstrategiutredningen har dock valt att helt bortse från passagerares behov, då det är godstransporter som i utredningens perspektiv är centralt.</p>
<p>Flera hamnar hanterar huvudsakligen oljeprodukter och andra bränslen. Dessa hamnar benämns i utredningen energihamnar. Energihamnarna finns främst på Västkusten, där de stora olje- raffinaderierna finns, men även i andra delar av Sverige hanteras bränsleprodukter, främst för den egna närmarknadens behov samt transitlagring.</p>
<p>Containerhanteringen ökar i globala handelsströmmar främst av två skäl; för det första blir globaliseringen med det nya handels- strömmarna framförallt till Asien allt viktigare för varuförsörjningen. För det andra är det numera tekniskt möjligt att lasta allt fler godsslag i containrar (s.k. containerisering). För att möta denna utveckling har under senare år flera av de svenska hamnarna satsat på att starta eller utöka sin containerhantering för att också bli containerhamnar. Två hamnar utmärker sig genom att ha en mycket större containerhantering än övriga – Göteborgs Hamn och Helsingborgs Hamn. Stockholms Hamnar planerar där- utöver att kraftigt utöka sin containerhantering genom nybyggnation av en containerhamn i Nynäshamn (Norvik).</p>
<p>Fordonsindustrin har länge varit en viktig industri för Sverige. Hamnarna har en viktig roll i fordonsindustriernas transport- kedjor; Göteborg, Sölvesborg, Södertälje och Umeå är exempel på denna typ av hamnar. En ny trend för det som i utredningen benämns fordonshamnar är att hamnarna är s.k. transshipment- hamnar, där hamnarna fungerar som lager för bilar som tillverkas på andra kontinenter, främst Asien. Särskilda översjöfartyg transporterar fordonen till hamnen där de ställs upp och färdigställs</p>
<p>för leverans när slutordern kommer. Efter färdigställandet (Pre- Delivery Inspection, PDI) transporteras fordonen vidare. Malmö och Wallhamn har denna funktion.</p>
<p>Till skillnad från andra EU-länder minskar insjöfarten i Sverige. Det finns därför anledning att ytterligare fundera på insjöfartens roll i godstransportsystemet. I utredningen benämns insjöhamn- arna som avlastningshamnar, eftersom de fyller en viktig funktion för att avlasta ansträngd infrastruktur på land. Avlastningshamnar av betydelse finns i Vänern och Mälaren. I både Vänern och Mälaren har gemensamma hamnbolag bildats – Vänerhamn res- pektive Mälarhamnar.</p>
<p>En och samma hamn kan dessutom ha flera funktioner i gods- transportsystemet. Exempelvis är Göteborg både industrihamn, brohamn, energihamn, containerhamn och fordonshamn. Göte- borg är den enda svenska hamn som fyller samtliga dessa funk- tioner. Övriga svenska hamnar kan kategoriseras till en, två eller högst tre kategorier.</p>
<p>Hamnar som kvalificerar sig att kunna vara strategiska</p>
<p>Kartläggningen ligger till grund för utredningens sammanvägda be- dömning av godsomsättning, infrastruktur och samverkan. Gruppen hamnar som i det första urvalssteget utsetts vara kvali- ficerade att vara strategiska består av Gävle, Göteborg, Halmstad, Helsingborg, Karlshamn, Karlskrona, Luleå, Malmö, Mälarhamnar (Västerås och Köping), Norrköping, Oskarshamn, Oxelösund, Stockholm (Kapellskär, Stockholms innerstad), Sundsvall, Söder- tälje, Trelleborg, Umeå, Varberg, Vänerhamn (sju hamnar i Vänern) och Ystad.</p>
<p>Var behövs hamnar?</p>
<p>För att komma fram till det slutliga urvalet är det viktigt att be- grunda var det behövs hamnar. Det kan konstateras att hamnarna har en avgörande roll för ett utrikeshandelsberoende land som Sverige, där det är vitalt för landet att varuströmmarna till viktiga handelspartners fungerar. De hamnar som sköter förbindelserna med grannländerna, vilka historiskt sett varit landets viktigaste handelspartners, har därför en strategisk funktion.</p>
<p>Vidare behövs hamnar där människor bor och konsumerar varor samt där viktiga industrier har sin verksamhet.</p>
<p>Hamnstrategiutredningen har som viktig utgångspunkt att det är varuägarna – dvs. de som har något att transportera – och deras behov av transporter av gods som står i centrum. Utredningen har därför begärt in och fått förslag från ett antal olika organisationer som representerar olika delar av näringslivet på de viktigaste hamn- arna för det svenska godstransportsystemet.</p>
<p>Förslag på strategiska hamnar i det svenska godstransport- systemet</p>
<p>Med stöd i ovanstående perspektiv har ett slutligt urval skett av hamnar som föreslås som strategiska.</p>
<p>Som strategiska hamnar föreslås Göteborg, Helsingborg, Malmö, Trelleborg, Karlshamn i samverkan med Karlskrona, Norr- köping, Stockholm (Kapellskär), Gävle, Sundsvall och Luleå. De utvalda hamnarna har olika roller i godstransportsystemet:</p>
<p>• Göteborg är den hamn i Sverige som har det ojämförligt största utbudet på hamntjänster tack vare en överlägsen godsom- sättning och därmed av nationellt strategisk betydelse. I Göteborg hanteras i princip alla typer av gods utom icke- enhetslastad torrbulk. Dessa godstyper hanteras i stället i Varberg och Uddevalla som är Göteborgs samverkanspartners i samarbetet West Sweden Seaports.</p>
<p>• Helsingborg är en nationell strategisk brohamn till Danmark samt en, efter Göteborg, ledande containerhamn.</p>
<p>• Malmö har en nationellt strategisk betydelse som brohamn till Tyskland samt som energihamn för stora mängder av oljepro- dukter och andra bränslen som hanteras i hamnen.</p>
<p>• Trelleborg är den nationellt mest strategiska brohamnen för trafik till Tyskland.</p>
<p>• Karlshamn tillsammans med Karlskrona är nationellt strategisk brohamn för transporter till Baltikum (Karlshamn) och Polen (Karlskrona) och också energihamn för bränsletransporter (Karlshamn).</p>
<p>• Norrköping är nationellt strategisk för industri- och energiprodukter. Hamnen har en stor hantering av enhetsgods men det mesta av dessa volymer går aldrig över kaj, därmed är det nationella intresset för hamnverksamheten koncentrerat på hanteringen av energi och industriprodukter.</p>
<p>• Kapellskär har en nationell strategisk roll som brohamn till viktiga handelspartners i Finland och Baltikum.</p>
<p>• Gävle har en växande containerverksamhet och är en nationellt strategisk industri- och energihamn (exempelvis när det gäller flygbränsle till Arlanda).</p>
<p>• Sundsvall är en nationellt strategisk industrihamn för skogs- produkter.</p>
<p>• Luleå är en nationellt strategisk industrihamn för malm och stålprodukter.</p>
<p>Förslag på preciserat ansvar för farledshållning</p>
<p>Utvecklingen av sjötrafiken innebär att fartygen blir allt större, sär- skilt gäller detta containerfartyg. Den ökade storleken på fartygen innebär att fartygen blir längre och bredare; däremot förändras djupgåendet förhållandevis lite.</p>
<p>Allt större fartyg ställer högre krav på farlederna in till hamnarna, och det finns därför en risk att Sjöfartsverkets hittills låga kostnader för farledshållning kommer att öka. Därtill är gräns- en för var ansvaret ligger när det gäller farledsunderhållet (isbryt- ning, sjömätning samt sjögeografisk information) inte lagreglerad, eftersom lagen (1983:293) om allmänna hamnar och farleder inte preciserar gränsen för statens ansvar gentemot hamnens.</p>
<p>Det är Sjöfartsverket som beslutar om inrättande, utvidgning och avlysning av allmän farled och därtill hörande allmän hamn. I beslutet (SJÖFS 1988:5) ingår en förteckning av allmänna farleder och allmänna hamnar. I dag är ca 50 hamnar och tillhörande far- leder allmänna. Beslutet om allmän hamn eller farled kan föregås av en ansökan från hamnen.</p>
<p>Farledsutformning bestäms av hävd, ofta beroende av regionala och lokala traditioner. Det finns dock ett internationellt standard- iseringsarbete kallat Permanent International Association of</p>
<p>Navigational Congress (PIANC) som syftar till att ta fram gemen- samma internationella rekommendationer för farledsutformning.</p>
<p>Vissa farleder sköts och bekostas av hamnarna själva även utan- för hamnområdesgränsen (Malmö och Helsingborg) medan Sjö- fartsverket i andra hamnar sköter farledsunderhållet ända in till kaj. För att komma tillrätta med dessa oklarheter föreslår Hamn- strategiutredningen ett tillägg i förordningen med instruktion till Sjöfartsverket (1995:589) som innebär att Sjöfartsverket åläggs att svara för farledshållning i allmänna farleder fram till hamnområdes- gränserna och vid behov inrätta nya allmänna farleder. Om för- slaget genomförs innebär det en extra kostnad för Sjöfartsverkets farledsunderhåll utanför hamnområdesgränsen (som hittills skötts av hamnar) på ca 8 miljoner kronor. Samtidigt sker en besparing på ca 4 miljoner, eftersom vissa industrihamnar får tar ansvar för far- lederna på det egna hamnområdet. I dessa fall har Sjöfartsverket hittills stått för kostnaden.</p>
<p>Sjöpaket och landpaket</p>
<p>Konsekvensförslaget för de strategiska hamnarna innefattar ett sjö- paket och ett landpaket:</p>
<p>• Förslaget på Sjöpaket innebär att Sjöfartsverket ska svara för sjö- säkerhetsanordningar (farledsunderhåll inklusive underhålls- muddring) ända in till kaj. Sjöpaketet innebär också förslag på snabbare uppfyllande av  PIANC-bestämmelserna, bättre service på lotstjänster (nedkortad väntetid från dagens fem timmar till tre) samt förslag på en särskild överenskommelse om sjötrafik på Mälaren med modell från Väneröverenskommelsen.</p>
<p>• Förslaget på Landpaket handlar om att hamnanslutningar och flaskhalsar som är vitala för de strategiska hamnarna ska identifieras och prioriteras högre i trafikverkens inriktnings- planering. Trafikverken bör åläggas att årligen rapportera till regeringen hur man avser att avhjälpa flaskhalsar till de stra- tegiska hamnarna. Vidare föreslås en prioritering av de infra- strukturobjekt där regional enighet nåtts och där det finns en finansieringsöverenskommelse om gemensam finansiering.</p>
<p>De strategiska hamnarna föreslås åta sig vissa förpliktelser, bl.a. att hamnarna ska vara allmänna och ta emot alla kunder samt vara</p>
<p>dygnet runt-öppna. Vidare förutsätts att de strategiska hamnarna ska medverka i regionala överenskommelser om finansiering av sjö- och landinfrastruktur. Strategiska hamnar ska också bedriva en am- bitiös och aktiv miljöpolitik.</p>
