<h1>En ny lag</h1>
<h2>om värdepappersmarknaden</h2>
<p>Supplement</p>
<p>Slutbetänkande av Värdepappersmarknadsutredningen</p>
<p>Stockholm 2006</p>
<h2>Till statsrådet Sven-Erik Österberg</h2>
<p>Regeringen beslutade den 23 juni 2004 att tillkalla en särskild utredare med uppdrag att se över frågor som rör lagstiftningen för värdepappersinstitut, börser och auktoriserade marknadsplatser (Dir. 2004:90). Till särskild utredare förordnades f.d. generaldirektören Hans Jacobson.</p>
<p>Sedan Hans Jacobson den 3 oktober 2005 avlidit förordnades justitierådet Johan Munck den 21 oktober 2005 att vara särskild utredare. Dessutom förordnades sakkunniga och experter i utredningen.</p>
<p>Utredningen har antagit namnet Värdepappersmarknadsutredningen. Den 28 april 2006 överlämnade utredningen huvudbetänkandet En ny lag om värdepappersmarknaden  (SOU 2006:50).</p>
<p>Härmed överlämnas slutbetänkandet En ny lag om värdepappersmarknaden – supplement  (SOU 2006:74).</p>
<p>Utredningsuppdraget är med detta slutfört.</p>
<p>Stockholm i juli 2006</p>
<p>Johan Munck /Mattias Steen</p>
<h2>Förteckning över vilka som har deltagit i utredningens arbete med slutbetänkandet En ny lag om värdepappersmarknaden – supplement (SOU 2006:74)</h2>
<p>Särskild utredare</p>
<p>Justitierådet Johan Munck</p>
<p>Sakkunniga</p>
<p>Chefsjuristen Mats Beckman, Stockholmsbörsen AB Verkställande direktören Kerstin Hermansson, Svenska Fondhandlareföreningen</p>
<p>Finansinspektör Ülle-Reet Jakobson, Finansinspektionen Skattejuristen Anna Jansson, Sveriges Aktiesparares Riksförbund Group Risk Manager Svante Johansson, Carnegie Investment</p>
<p>Bank AB</p>
<p>Experter</p>
<p>Bankjuristen Johan Lycke, Enskilda Securities AB</p>
<p>Ekonomie doktor Johan Molin, Sveriges riksbank</p>
<p>Sekreterare</p>
<p>Kammarrättsassessorn Mattias Steen</p>
<p>Assistenter</p>
<p>Monica Berglund</p>
<p>Lisbeth Kristoffersson 5 Parallelluppställning över genomförandet av direktiv</p>
<h2>Författningsförslag</h2>
<h2>Justering av utredningens tidigare förslag till lag om värdepappersmarknaden</h2>
<p>Utredningen justerar sitt förslag enligt huvudbetänkandet SOU 2006:50 på nedan angivet sätt.</p>
<h2>8 kap.</h2>
<p>26 §</p>
<p>Medel som tas emot av ett värdepappersbolag med redovisningsskyldighet enligt 2 kap. 2 § första stycket 2 skall genast  avskiljas och sättas in på räkning i kreditinstitut .</p>
<p>Medel som tas emot av ett värdepappersbolag med redovisningsskyldighet enligt 2 kap. 2 § första stycket 2 skall utan dröjsmål  avskiljas från bolagets egna medel .</p>
<h2>13 kap.</h2>
<p>6 §</p>
<p>En börs skall ha ändamålsenliga regler för handeln på en reglerad marknad som drivs av börsen. Av reglerna skall framgå</p>
<p>Reglerna får inte hindra en deltagare att välja ett system för avveckling av de transaktioner som genomförts på den reglerade marknaden under förutsättning att 1. förbindelserna och avtalen mellan det valda avvecklingssystemet och varje annat system säkerställer en effektiv och ekonomisk avveckling av transaktionen, och 2. Finansinspektionen har godtagit att det valda avvecklingssystemet används för avveckling av transaktioner på den reglerade marknaden.</p>
<h2>14 kap.</h2>
<p>2 §</p>
<p>En börs får som deltagare i handeln på en reglerad marknad ha Riksbanken  och Riksgäldskontoret samt juridiska personer som har en betryggande kapitalstyrka, ändamålsenlig organisation av verksamheten, nödvändiga riskhanteringsrutiner, säkra tekniska system och i övrigt är lämpliga att delta i handeln vid den reglerade marknaden.</p>
<p>En börs får som deltagare i handeln på en reglerad marknad ha Sveriges riksbank  och Riksgäldskontoret samt fysiska eller  juridiska personer som har en betryggande kapitalstyrka, ändamålsenlig organisation av verksamheten, nödvändiga riskhanteringsrutiner, säkra tekniska system och i övrigt är lämpliga att delta i handeln vid den reglerade marknaden.</p>
<h2>1 Inledning</h2>
<h2>1.1 Utredningsuppdraget</h2>
<p>Utredningen lämnade i april i år sitt huvudbetänkande En ny lag om värdepappersmarknaden  (SOU 2006:50). I betänkandet lämnade utredningen bl.a. förslag på hur Europaparlamentets och rådets direktiv 2004/39/EG om marknader för finansiella instrument (MiFID) ska genomföras i svensk rätt. Enligt MiFID skulle medlemsstaterna senast den 30 april 2006 ha antagit de lagar och andra författningar som är nödvändiga för att följa direktivet. Den 5 april 2006 antogs emellertid ett ändringsdirektiv till MiFID som innebär att tidsfristen för antagandet av nationella regler förlängs till den 31 januari 2007. Samtidigt infördes en bestämmelse om att de nationella reglerna ska börja tillämpas först från och med den 1 november 2007.</p>
<p>Anledningen till den förlängda tiden för genomförandet av MiFID är en förskjutning av tidsplanen för de genomförandebestämmelser som ska beslutas i enlighet med den lagstiftningsprocess som gäller på värdepappersområdet (den s.k. Lamfalussyprocessen). Som framgår av huvudbetänkandet innehåller MiFID ett stort antal mandat för kommissionen att, efter diskussion och omröstning i europeiska värdepapperskommittén, anta genomförandebestämmelser i syfte att förtydliga MiFID:s bestämmelser. Enligt kommissionens tidsplan skulle de formella förslagen till genomförandebestämmelser ha presenterats i september 2005 och europeiska värdepapperskommittén ha röstat om förslagen i december samma år. Kommissionen presenterade emellertid sina formella förslag till genomförandebestämmelser först i februari i år och omröstningen om dem skedde först i slutet av juni i år. Kommissionen beräknas formellt anta genomförandebestämmelserna under hösten 2006.</p>
<p>För att detta ska kunna ske krävs att Europaparlamentet under sommaren inte motsätter sig kommissionens förslag.</p>
<p>Med anledning av denna förskjutning av omröstningen i europeiska värdepapperskommittén sköts tidpunkten för utredningens slutredovisning av uppdraget fram till den 14 juli 2006. Tanken var därvid att utredningen skulle ha möjlighet att ta del av de förslag till genomförandebestämmelser som europeiska värdepapperskommittén numera har röstat om.</p>
<h2>1.2 Kommissionens genomförandebestämmelser</h2>
<p>Utredningen utgick i sitt arbete med huvudbetänkandet från kommissionens förslag till genomförandedirektiv och genomförandeförordning från den 21 mars 2006. De genomförandebestämmelser som europeiska värdepapperskommittén numera har röstat om skiljer sig emellertid på flera punkter från de förslag som fanns tillgängliga i mars. Vidare har ett antal artiklar tagits bort och ett antal artiklar tillkommit, vilket har fått till följd att artiklarnas numrering inte överensstämmer med artiklarna i förslagen till genomförandebestämmelser. Detsamma gäller även ett flertal skäl i ingressen till såväl genomförandedirektivet som genomförandeförordningen.</p>
<p>För att underlätta det vidare arbetet och läsningen av huvudbetänkandet har utredningen gjort register från förslagen till genomförandebestämmelserna i dess lydelse från den 21 mars 2006 till lydelsen efter omröstningen i europeiska värdepapperskommittén. Dessa register finns intagna som bilagor 3 och 4 till detta betänkande. Dessutom framgår av bilaga 5 de bestämmelser genom vilka MiFID genomförs i svensk rätt. Genomförandedirektivet och genomförandeförordningen i deras lydelser efter omröstningen i europeiska värdepapperskommittén finns intagna som bilagor 1 och 2.</p>
<p>Utredningen har i huvudbetänkandet endast i ett mindre antal fall gett en detaljerad beskrivning av innehållet i artiklarna i förslagen till genomförandebestämmelser. I flertalet fall har utredningen enbart hänvisat till vilka artiklar i genomförandebestämmelserna som grundar sig på en viss artikel i MiFID. I vissa fall har emellertid utredningen mer detaljerat återgett innehållet i artiklarna. De hänseenden i vilka dessa artiklars innehåll ändrats sakligt kommenteras i kapitel 2.</p>
<h2>1.3 Övriga frågor</h2>
<p>Representanter från utredningen har under våren deltagit i tre möten i Bryssel med representanter från kommissionen och de övriga medlemsstaterna angående genomförandet av MiFID. Under mötena har medlemsstaterna fått tillfälle att diskutera frågor rörande tolkningen av direktivet. Utredningen kan konstatera att de antaganden om reglernas innebörd som gjorts i huvudbetänkandet väl överensstämmer med de diskussioner som har förts på mötena. Diskussionerna har dock föranlett utredningen att överväga om även fysiska personer ska få delta i handeln vid en reglerad marknad. Utredningens överväganden i denna del finns i kapitel 3.</p>
<p>Utredningen har under sitt arbete med slutbetänkandet uppmärksammat att ett par sakliga justeringar bör göras av lagförslagen i huvudbetänkandet liksom några rättelser av rena felskrivningar. Dessa frågor behandlas i kapitel 3.</p>
<h2>2 Kommissionens genomförandebestämmelser</h2>
<h2>2.1 Inledning</h2>
<p>Ett stort antal artiklar i genomförandedirektivet och genomförandeförordningen har ändrats i förhållande till kommissionens förslag till genomförandebestämmelser från mars 2006. I bilagorna 3 och 4 till betänkandet finns artikelregister som i vänsterspalten utgår från kommissionens förslag till genomförandebestämmelser från mars i år. Det är dessa förslag till genomförandebestämmelser som utredningen i huvudbetänkandet genomgående har hänvisat till och som finns intagna som bilagor till det betänkandet. I högerspalten i registren anges vilka artiklar i de genomförandebestämmelser som europeiska värdepapperskommittén röstat om som motsvarar de tidigare förslagen.</p>
<p>Utredningen har i huvudbetänkandet endast i ett mindre antal fall detaljerat återgett innehållet i artiklarna i förslagen till genomförandedirektiv och genomförandeförordning. Nedan kommer i avsnitten 2.2 och 2.3 i huvudsak endast att kommenteras de artiklar i genomförandebestämmelserna som har ändrats i sak och som mer detaljerat berörts i huvudbetänkandet. Det kan redan nu noteras att de ändringar som har skett av genomförandebestämmelserna inte medför några nya författningsförslag från utredningens sida. Detta sammanhänger framför allt med utredningens förslag att genomförandedirektivet och de delar av genomförandeförordningen som medlemsstaterna har getts möjlighet att nationellt reglera i huvudsak bör genomföras i form av föreskrifter från Finansinspektionen.</p>
<h2>2.2 Kommissionens genomförandedirektiv</h2>
<p>Artikel 4</p>
<p>I artikel 4 i genomförandedirektivet finns ett principiellt förbud för medlemsstaterna att nationellt införa strängare krav än vad som följer av genomförandedirektivet. Sådana krav får införas endast om vissa förutsättningar är uppfyllda. Enligt artikeln i dess lydelse enligt förslaget från mars får medlemsstaterna endast i undantagsfall behålla eller ålägga strängare krav än vad som följer av genomförandedirektivet och endast om dessa strängare krav är objektivt motiverade och står i proportion till särskilda risker som inte beaktas fullt ut  i direktivet avseende investerarskydd eller marknadsintegriteten. I den slutliga versionen har orden ”fullt ut” byts ut mot ”tillfredsställande”. Vidare har ett nytt skäl tillkommit i ingressen till direktivet (skäl 10).</p>
<p>Utredningen har i huvudbetänkandet bedömt att genomförandedirektivets mycket snäva förutsättningar för en avvikande nationell reglering för närvarande inte är uppfyllda. Den slutliga versionen av artikel 4 i genomförandedirektivet verkar lätta upp möjligheterna något för en avvikande reglering. Utredningen anser dock att det även med den nya lydelsen saknas skäl att för närvarande utnyttja möjligheten att införa strängare krav än dem som följer av genomförandedirektivet.</p>
<p>Artikel 44</p>
<p>Artikel 44 i genomförandedirektivet behandlar kriterier för bästa orderutförande och har behandlats på s. 378 f i huvudbetänkandet. I artikel 44.3 har dock ett nytt andra stycke tillkommit jämfört med kommissionens förslag till genomförandedirektiv från mars. I den nya bestämmelsen anges att när det vid genomförandet av en order finns mer än en handelsplats där ordern kan utföras så ska värdepappersföretaget på var och en av de handelsplatser för utförandet som finns upptagna i företagets riktlinjer för utförande av order och som har möjlighet att utföra den aktuella ordern även beakta sina egna kommissioner och kostnader för utförandet av ordern på var och en av de handelsplatser som kan komma i fråga för utförandet. Den nya bestämmelsen får närmast ses som ett förtydligande av artikel 21 i MiFID och innebär enligt utredningens mening inte någon saklig förändring.</p>
<p>Artikel 45</p>
<p>I artikeln finns bestämmelser om hur värdepappersföretag ska handla i kunders bästa intresse när de tillhandahåller investeringstjänsterna portföljförvaltning och vidarebefordran av order. I artikeln i dess lydelse enligt kommissionens förslag från mars föreskrevs endast att värdepappersföretagen vid tillhandahållande av dessa tjänster skulle uppfylla skyldigheter motsvarande dem som anges i artiklarna 21 (bästa orderutförande) och 22.1 (hantering av kundorder) i MiFID. Artikel 45 i dess lydelse efter omröstningen i europeiska värdepapperskommittén har blivit betydligt mer omfattande. Enligt artikel 45.1 och 45.2 ska ett värdepappersföretag uppfylla skyldigheterna att enligt artikel 19.1 i MiFID handla i sina kunders bästa intresse även när de placerar order hos andra enheter. Av artikel 45.4 första stycket framgår därutöver att värdepappersföretaget ska vidta alla rimliga åtgärder för att uppnå bästa möjliga resultat för sina kunder med beaktande av de faktorer som anges i artikel 21.1 i MiFID. På samma sätt som gäller enligt artikel 44.1 och 44.3 i genomförandedirektivet ska dessa kriterier rangordnas. Enligt andra stycket ska ett värdepappersföretag anses ha uppfyllt kraven om företaget följt en specifik instruktion från kunden. I artikel 45.5 och 45.6 finns bestämmelser om att värdepappersföretaget ska upprätta riktlinjer och övervaka att dessa följs. Bestämmelserna motsvarar i stora delar dem som finns i artikel 21 i MiFID. Hänvisningen till artikel 22.1 i MiFID har tagits bort men i stället har det införts en skyldighet för värdepappersföretagen att i likhet med artikel 22.1 första stycket tillämpa förfaranden och använda system som gör det möjligt att snabbt och rättvist utföra en kunds order.</p>
<p>Sammanfattningsvis kan konstateras att kommissionen med utgångspunkt i artikel 19.1 i MiFID infört regler om bästa orderutförande vid tillhandahållande av portföljförvaltning och vidarebefordran av order liknande dem som gäller vid utförande av order enligt artiklarna 21 och 22.1 i MiFID. Några ändringar i utredningens författningsförslag föranleder inte den nya lydelsen.</p>
<h2>2.3 Kommissionens genomförandeförordning</h2>
<p>De ändringar som har gjorts i genomförandeförordningen är till största del av teknisk karaktär. Att notera är dock att tabell 4 i bilaga 2 till genomförandeförordningen har ändrats i sak. I tabellen konkretiseras när och hur länge ett offentliggörande kan skjutas upp. Hur länge ett offentliggörande kan skjutas upp beror såväl på aktiens omsättning som på transaktionens storlek. Till skillnad från vad som föreskrevs i kommissionens förslag från mars kan ett offentliggörande i vissa fall skjutas upp till slutet av handelsdagen tre dagar efter transaktionen (två dagar enligt det tidigare förslaget). Tabellen har även justerats på så sätt att möjligheterna att skjuta upp större transaktioner har utökats. Enligt artikel 40.3 i förordningen, som är ny, ska kommissionen senast två år efter det att förordningen trätt i kraft se över möjligheterna till uppskjutande av offentliggörande av information enligt tabell 4.</p>
<p>Kravet för systematiska internhandlare att offentliggöra fasta bud gäller endast för s.k. likvida aktier (artikel 27.1 i MiFID). Kommissionen har i artikel 22 i genomförandeförordningen preciserat vad som menas med detta begrepp. Ett av kraven för att en aktie ska anses vara likvid är att den handlas dagligen. Något undantag från denna regel angavs inte i kommissionens förslag från mars. I genomförandeförordningen i dess lydelse efter omröstningen i europeiska värdepapperskommittén har emellertid lagts till ett nytt skäl i ingressen som anger att en aktie, trots att den inte handlas dagligen, undantagsvis kan anses som likvid, om anledningen till att den inte har handlats sammanhänger med bevarandet av en ordnad marknad, force majeure eller liknande förhållanden (skäl 16). Det är således fråga om speciella förhållanden som inte direkt hänför sig till aktiens normala omsättning.</p>
<p>Slutligen kan noteras att skäl 15 i ingressen har tagits bort. Detta har gjorts för att tydliggöra att artikel 18.2 i genomförandeförordningen inte endast är tillämplig på s.k. isbergsorder utan även på t.ex. s.k. stop loss order.</p>
<h2>3 Övriga frågor</h2>
<h2>3.1 Deltagare vid en reglerad marknad</h2>
<p>Förslag : En börs får som deltagare i handeln på en reglerad marknad ha Sveriges riksbank och Riksgäldskontoret samt fysiska eller juridiska personer som har en betryggande kapitalstyrka, ändamålsenlig organisation av verksamheten, nödvändiga riskhanteringsrutiner, säkra tekniska system och i övrigt är lämpliga att delta i handeln vid den reglerade marknaden.</p>
<p>Av artikel 42.3 i MiFID framgår att reglerade marknader som medlemmar eller aktörer får uppta värdepappersföretag och kreditinstitut samt andra personer som a) är lämpliga, b) besitter tillräcklig handelsförmåga och handelskompetens, c) i tillämpliga fall har lämplig organisation, och d) har tillräckliga resurser för sin uppgift med beaktande av de olika finansiella arrangemang som den reglerade marknaden har upprättat för att garantera korrekt avvecklig av transaktioner.</p>
<p>Utredningen har i huvudbetänkandet bedömt att kraven på börsmedlemmar i lagen (1992:543) om börs- och clearingverksamhet (börs- och clearinglagen) motsvarar vad som krävs enligt artikel 42.3. I utredningens förslag till en ny lag om värdepappersmarknaden har därför bestämmelsen i 14 kap. 2 § om deltagare på en reglerad marknad utformats med motsvarande bestämmelse i börs- och clearinglagen som förebild. Enligt bestämmelsen får en börs som deltagare i handeln på en reglerad marknad ha Riksbanken och Riksgäldskontoret samt juridiska personer som har en betryggande kapitalstyrka, ändamålsenlig organisation av verksamheten, nödvändiga riskhanteringssystem, säkra tekniska system och i övrigt är lämpliga att delta i handeln vid den reglerade marknaden.</p>
<p>Vid ett s.k. genomförandemöte med representanter från kommissionen och de övriga medlemsstaterna diskuterades frågan om medlemsstaterna har rätt att ställa upp hinder för reglerade marknader att som deltagare tillåta även fysiska personer. Stor oenighet rådde i frågan. Kommissionens representant vid mötet tolkade dock bestämmelsen så att medlemsstaterna inte har rätt att hindra börser att tillåta fysiska personer att delta i handeln vid en reglerad marknad. Det finns därmed anledning att återigen behandla frågan.</p>
<p>När det gäller MiFID råder en viss osäkerhet om i vilka hänseenden som medlemsstaterna har rätt att anta en strängare reglering (minimiharmonisering) och i vilka detta inte är tillåtet (fullharmonisering). Utredningen har i huvudbetänkandet tolkat direktivet så att medlemsstaterna har rätt att införa kompletterande och strängare bestämmelser när det gäller t.ex. krav på börser och reglerade marknader.</p>
<p>En norsk utredning lämnade i februari i år ett betänkande angående hur MiFID bör genomföras i norsk rätt. I betänkandet föreslås att såväl juridiska som fysiska personer ska ha möjlighet att delta i handeln vid en reglerad marknad. Utredningen har varit i kontakt med företrädare för motsvarande utredningar i Danmark och Finland. Dessa har uppgett att de överväger att ändra sin nuvarande lagstiftning och likt Norge föreslå att även fysiska personer ska kunna delta i handeln.</p>
<p>Oavsett hur MiFID ska tolkas i denna del kan det konstateras att möjligheten för fysiska personer att delta i handeln vid en reglerad marknad troligtvis kommer att finnas i Norge, Danmark och Finland. Som angetts redan i huvudbetänkandet är det särskilt angeläget att det nationella genomförandet av MiFID blir så enhetligt som möjligt inom Norden bl.a. på grund av att aktiemarknaden går mot en alltmer nordisk eller nordisk-baltisk integration (s. 183). Detta gäller även frågan om vilka personer som ska ha möjlighet att kunna delta i handeln vid en reglerad marknad. En fysisk person som kan delta i handeln vid en reglerad marknad i t.ex. Norge, Danmark och Finland bör därför inte med automatik förbjudas att handla vid en reglerad marknad i Sverige. Utredningen föreslår således att även fysiska personer ska kunna delta i handeln vid en reglerad marknad i Sverige. Förslaget har inte någon större praktisk betydelse, och utredningen kan inte se att det skulle innebära några risker eller få några andra negativa konsekvenser för värdepappersmarknaden i Sverige. Fortfarande kommer kraven på en deltagare om betryggande kapitalstyrka, ändamålsenlig organisation etc. att gälla. Avslutningsvis kan nämnas att en börs naturligtvis själv kan ha regler som innebär att endast juridiska personer kan delta i handeln.</p>
<h2>3.2 Mottagande av medel med redovisningsskyldighet</h2>
<p>Förslag : Medel som tas emot av ett värdepappersbolag med redovisningsskyldighet ska utan dröjsmål avskiljas från bolagets egna medel.</p>
<p>Av artikel 13.8 i MiFID framgår bl.a. att varje värdepappersföretag som innehar penningmedel som tillhör dess kunder ska vidta lämpliga åtgärder för att sörja för kundernas rättigheter och förhindra att kundmedel används för företagets egen räkning. Utredningen har i huvudbetänkandet föreslagit att bestämmelsen genomförs i svensk rätt genom 8 kap. 26 § lagen om värdepappersmarknaden. Denna paragraf motsvarar nu gällande 3 kap. 5 § första stycket lagen (1991:981) om värdepappersrörelse och stadgar att medel som tas emot av ett värdepappersbolag med redovisningsskyldighet genast ska avskiljas och sättas in på räkning i kreditinstitut .</p>
<p>Enligt artikel 18.1 i genomförandedirektivet, som är en genomförandebestämmelse till artikel 13.8 i MiFID, ska ett värdepappersföretag som tar emot kundmedel omgående placera dessa medel på ett konto som öppnats i en centralbank, kreditinstitut eller en godkänd penningmarknadsfond. Med nuvarande skrivning i förslaget till 8 kap. 26 § lagen om värdepappersmarknaden skulle det inte vara möjligt för ett värdepappersbolag att placera medel som mottagits med redovisningsskyldighet i en penningmarknadsfond.</p>
<p>Bestämmelsen i utredningens förslag bör därför justeras så att kravet på att medel som mottagits med redovisningsskyldighet ska sättas in på räkning i kreditinstitut tas bort. För att bättre överensstämma med MiFID bör bestämmelsen endast ställa krav på att medlen utan dröjsmål ska avskiljas från bolagets egna medel (jfr lagen (1944:181) om redovisningsmedel).</p>
<h2>3.3 Ett värdepappersinstituts rätt att välja avvecklingssystem</h2>
<p>Förslag : Börsens regler får inte hindra en deltagare att välja ett system för avveckling av de transaktioner som genomförts på den reglerade marknaden under förutsättning att förbindelserna och avtalen mellan det valda avvecklingssystemet och varje annat system säkerställer en effektiv och ekonomisk avveckling av transaktionen samt att Finansinspektionen har godtagit att det valda systemet används för avveckling av transaktioner på den reglerade marknaden.</p>
<p>Enligt artikel 34.2 i MiFID ska medlemsstaterna kräva att de reglerade marknaderna ger alla sina medlemmar eller aktörer rätt att välja avvecklingssystem av de transaktioner som genomförts på den reglerade marknaden förutsatt att</p>
<p>I 13 kap. 6 § i utredningens förslag till ny lag om värdepappersmarknaden finns bestämmelser om att en börs ska ha ändamålsenliga regler för handeln på en reglerad marknad. Av reglerna ska bl.a. framgå bestämmelser om clearing och avveckling av de transaktioner som genomförts.</p>
<p>Utredningen har uppmärksammats på att det i dess huvudbetänkande saknas förslag som genomför artikel 34.2 i MiFID. Denna fråga är emellertid mycket komplicerad. Det finns i dag inte förutsättningar för aktörerna på en börs att välja avvecklingssystem, eftersom en börs måste arbeta med standardiserade villkor när det gäller tid och plats för leverans och det saknas sådan förbindelse mellan avvecklingssystemen i olika länder som gör det möjligt att fritt välja avvecklingssystem. Det pågår visserligen ett intensivt arbete inom EU på dessa frågor, men detta arbete har inte avancerat så långt att det för närvarande går att överblicka om det inom överskådlig tid kommer att finnas förutsättningar för aktörerna att välja avvecklingssystem utan att detta drar med sig skilda börslistor för olika system, något som inte kan vara tanken med artikeln. Detta skulle nämligen omöjliggöra eller i varje fall kraftigt försvåra en effektiv börshandel.</p>
<p>Inom utredningen har ifrågasatts om det är meningsfullt att genomföra den aktuella artikeln, innan man vet om den kommer att svara mot en realitet, eftersom det kan hävdas att bestämmelser i ämnet i dagsläget snarast blir missvisande. Att underlåta detta skulle emellertid innebära ett åsidosättande av den genomförandeplikt som gäller för medlemsstaterna. Utredningen har därför stannat för att komplettera sitt förslag med en bestämmelse motsvarande artikel 34.2 i MiFID. Det är dock knappast tänkbart att det redan när de nya reglerna träder i kraft skulle kunna finnas förutsättningar för val mellan andra avvecklingssystem än sådana där de aktuella marknadsplatserna, clearingorganisationerna eller centrala värdepappersförvararna genom avtal eller andra arrangemang har skapat länkar i syfte att möjliggöra gränsöverskridande clearing och avveckling (jfr kommissionens arbetsdokument om hantering av värdepappersaffärer efter handel, publicerat den 23 maj 2006 på kommissionens hemsida). Utredningen vågar inte ha någon uppfattning i frågan om eller när det över huvud taget är eller kommer att vara tekniskt och praktiskt möjligt att skapa sådana förutsättningar.</p>
<p>Utredningen föreslår att kompletteringen sker genom att ett nytt stycke införs i 13 kap. 6 § lagen om värdepappersmarknaden. Detta bör innehålla att börsens regler inte får hindra en deltagare att välja ett system för avveckling av de transaktioner som genomförts på den reglerade marknaden under förutsättning att 1) förbindelserna och avtalen mellan det valda avvecklingssystemet och varje annat system säkerställer en effektiv och ekonomisk avveckling av transaktionen, och 2) Finansinspektionen har godtagit att det aktuella avvecklingssystemet används för avveckling av sådana transaktioner. Det bör därvid inte krävas att inspektionen har meddelat ett formligt beslut om godkännande utan endast att den inte gjort någon erinran med anledning av underrättelse om att exempelvis en viss länk för avveckling avses bli tillämpad. Inspektionen har därvid givetvis anledning att främst beakta intresset av att marknaden kan fungera effektivt och korrekt.</p>
<h2>3.4 Några rättelser i huvudbetänkandet</h2>
<p>Utredningen vill utnyttja tillfället att göra några rättelser av felskrivningar i författningsförslaget i huvudbetänkandet som numera upptäckts. Dessa felskrivningar är följande. - I 2 kap. 4 § 6 står ”stöd sitt”. Det ska i stället stå ”stöd av sitt”. - I 8 kap. 2 § görs en hänvisning till 4 kap. 1 § första stycket 2. Hänvisningen ska i stället göras till punkt 1 i samma stycke. - I 8 kap. 33 § 10 bör ordet lämplighetsprövning ersättas med ordet prövning. - I 11 kap. 3 § bör Riksbanken ersättas med Sveriges riksbank. - Punkt 3 i övergångsbestämmelserna har fallit bort. Någon text saknas dock inte utan punkt 4 ska rätteligen benämnas punkt 3 osv.</p>
<h2>Bilaga 1</h2>
<p>Brussels, DRAFT 30.06.06 [Institutional Reference]</p>
<p>Draft</p>
<h2>COMMISSION DIRECTIVE</h2>
<p>Draft</p>
<p>Whereas:</p>
<h2>Chapter I</h2>
<h2>Scope and definitions</h2>
<p>Article 1</p>
<p>Subject-matter and scope</p>
<h2>EN EN</h2>
<p>Article 3</p>
<p>Article 4</p>
<h2>Chapter II</h2>
<h2>Organisational requirements S ECTION 1</h2>
<h2>O RGANISATION</h2>
<p>Article 5</p>
<p>General organisational requirements</p>
<p>Article 6</p>
<p>Compliance</p>
<p>Article 7</p>
<p>Risk management</p>
<p>Article 8</p>
<p>Internal audit</p>
<p>Article 9</p>
<p>Article 10</p>
<p>Complaints handling</p>
<p>Article 11</p>
<p>Article 12</p>
<p>Personal transactions</p>
<h2>S ECTION 2</h2>
<h2>O UTSOURCING</h2>
<p>Article 13</p>
<p>Article 14</p>
<p>Article 15</p>
<h2>S ECTION 3</h2>
<p>Article 16</p>
<p>Article 17</p>
<p>Article 18</p>
<p>Depositing client funds</p>
<p>Article 19</p>
<p>Article 20</p>
<h2>S ECTION 4</h2>
<p>Article 21</p>
<p>Article 22</p>
<p>Article 23</p>
<p>Article 24</p>
<p>Investment research</p>
<p>Article 25</p>
<h2>Chapter III</h2>
<h2>S ECTION 1</h2>
<h2>I NDUCEMENTS</h2>
<p>Article 26</p>
<p>Inducements</p>
<h2>S ECTION 2</h2>
<p>Article 27</p>
<p>Article 28</p>
<p>Article 29</p>
<p>Article 30</p>
<p>Article 31</p>
<p>Article 32</p>
<p>Article 33</p>
<p>Article 34</p>
<h2>S ECTION 3</h2>
<p>Article 35</p>
<p>Assessment of suitability</p>
<p>Article 36</p>
<p>Assessment of appropriateness</p>
<p>Article 37</p>
<p>Article 38</p>
<p>Article 39</p>
<p>Retail client agreement</p>
<h2>S ECTION 4</h2>
<p>Article 40 (j) the quantity;</p>
<p>Article 41</p>
<p>Article 42</p>
<p>Article 43</p>
<h2>S ECTION 5</h2>
<h2>B EST EXECUTION</h2>
<p>Article 44</p>
<p>Best execution criteria</p>
<p>Article 45</p>
<p>Article 46</p>
<p>Execution policy</p>
<h2>S ECTION 6</h2>
<p>Article 47</p>
<p>General principles</p>
<p>Article 48</p>
<p>Article 49</p>
<h2>S ECTION 7</h2>
<h2>E LIGIBLE COUNTERPARTIES</h2>
<p>Article 50</p>
<p>Eligible counterparties</p>
<h2>S ECTION 8</h2>
<h2>RECORD-KEEPING</h2>
<p>Article 51</p>
<p>Retention of records</p>
<h2>S ECTION 9</h2>
<p>Article 52</p>
<p>Investment advice</p>
<h2>Chapter IV</h2>
<h2>Final provisions</h2>
<p>Article 53</p>
<p>Transposition</p>
<p>Article 54</p>
<p>Entry into force</p>
<p>Article 55</p>
<p>Addressees</p>
<p>Done at Brussels, […]</p>
<h2>Bilaga 2</h2>
<p>Brussels, DRAFT 30.06.06 [Institutional Reference]</p>
<p>Draft</p>
<h2>COMMISSION REGULATION</h2>
<p>Draft</p>
<p>Whereas:</p>
<h2>Chapter I</h2>
<h2>General</h2>
<p>Article 2</p>
<p>Definitions</p>
<p>Article 3</p>
<p>Article 4</p>
<p>Article 5</p>
<p>References to transaction</p>
<p>Article 6</p>
<h2>EN</h2>
<h2>Chapter II</h2>
<p>Article 7</p>
<p>Article 8</p>
<p>Record-keeping of transactions</p>
<h2>Chapter III</h2>
<h2>Transaction reporting</h2>
<p>Article 9 (a) shares;</p>
<p>Article 10</p>
<p>Article 11</p>
<p>Article 12</p>
<p>Reporting channels</p>
<p>Article 13</p>
<p>Article 14</p>
<p>Article 15</p>
<p>Article 16</p>
<h2>Chapter IV</h2>
<h2>Market transparency S ECTION 1</h2>
<p>Article 17</p>
<p>Pre-trade transparency obligations</p>
<p>Article 18</p>
<p>Article 19</p>
<p>Article 20</p>
<h2>S ECTION 2</h2>
<p>Article 21</p>
<p>Article 22</p>
<p>Article 23</p>
<p>Standard market size</p>
<p>Article 24</p>
<p>Article 25</p>
<p>Article 26</p>
<p>Retail size</p>
<h2>S ECTION 3</h2>
<h2>INVESTMENT FIRMS</h2>
<p>Article 27</p>
<p>Post-trade transparency obligation</p>
<p>Article 28</p>
<h2>S ECTION 4</h2>
<p>Article 29</p>
<p>Article 30 (c) proprietary arrangements.</p>
<p>Article 31</p>
<p>Article 32</p>
<p>Article 33</p>
<p>Article 34</p>
<h2>Chapter V</h2>
<p>Article 35</p>
<p>Transferable securities</p>
<p>Article 36</p>
<p>Article 37</p>
<p>Derivatives</p>
<h2>Chapter VI</h2>
<h2>Derivative financial instruments</h2>
<p>Article 38</p>
<p>Article 39 (a) telecommunications bandwidth;</p>
<h2>Chapter VII</h2>
<h2>Final provisions</h2>
<p>Article 40</p>
<p>Re-examinations</p>
<p>Article 41</p>
<p>Entry into force</p>
<h2>EN EN</h2>
<h2>ANNEX II</h2>
<h2>Bilaga 3</h2>
<h2>Bilaga 4</h2>
<h2>Bilaga 5</h2>
<h2>Parallelluppställning över genomförandet av direktiv 2004/39/EG (MiFID)</h2>
<h2>AVDELNING II Villkor för auktorisation och för verksamheten för värdepappersföretag KAPITEL 1 Villkor och förfaranden för auktorisation AVDELNING IV Behöriga myndigheter KAPITEL I Utnämning, befogenheter och prövningsförfaranden KAPITEL II Samarbete mellan behöriga myndigheter i skilda medlemsstater Statens offentliga utredningar 2006</h2>
<p>Kronologisk förteckning</p>
<p>Rapport 2 till Organisationsutredningen för regional tillväxt. N. bolag efter sammanslagning av Samhall Resurs AB (publ) och Arbetslivstjänster. N. – om studentkårer, nationer och särskilda studentföreningar. U. ”Det ser lite olika ut ...” En kartläggning av den offentligt finansierade kulturen för barn. U. + Författningsbilaga. Fi. + Daisy. U.</p>
<p>Exkluderingens mekanismer – etnicitet och representation. Ju. – områdena livsmedel, foder och djurskydd. Jo.</p>
<h2>Justitiedepartementet</h2>
<p>Omprövning av medborgarskap. [2] Rattfylleri och sjöfylleri. [12]</p>
<p>Ny häkteslag. [17]</p>
<p>Att återta mitt språk. Åtgärder för att stärka det samiska språket. [19] Mediernas Vi och Dom. Mediernas betydelse för den strukturella diskrimineringen. [21]</p>
<p>En sammanhållen diskrimineringslagstiftning.</p>
<p>Del 1+2, särtryck av sammanfattningen, lättläst sammanfattning och daisy. [22]</p>
<p>Är rättvisan rättvis?</p>
<p>Tio perspektiv på diskriminering av etniska och religiösa minoriteter inom rättssystemet. [30]</p>
<p>Om välfärdens gränser och det villkorade medborgarskapet. [37]</p>
<p>Utbildningens dilemma</p>
<p>Demokratiska ideal och andrafierande praxis. [40]</p>
<p>Jakten på makten. [46]</p>
<p>Ökade möjligheter till trafiknykterhetskontroller vid gränserna. [47]</p>
<p>Diskrimineringens retorik. En studie av svenska valrörelser 1988–2002. [52]</p>
<p>Partierna nominerar.</p>
<p>Exkluderingens mekanismer – etnicitet och representation. [53]</p>
<p>Arbetslivets (o)synliga murar. [59]</p>
<p>På tröskeln till lönearbete. Diskriminering, exkludering och underordning av personer med utländsk bakgrund. [60]</p>
<p>Forensiska institutet. Ny myndighet för kriminalteknik, rättsmedicin och rättspsykiatri. [63]</p>
<p>Oinskränkt produktskydd för patent på genteknikområdet. [70].</p>
<p>Den segregerande integrationen.</p>
<p>Om social sammanhållning och dess hinder. [73]</p>
<h2>Utrikesdepartementet</h2>
<p>Skyddsgrundsdirektivet och svensk rätt. En anpassning av svensk lagstiftning till EG-direktiv 2004/83/EG angående flyktingar och andra skyddsbehövande. [6] Sverige som värdland för internationella</p>
<p>Asylsökande barn med uppgivenhetssymtom – trauma, kultur, asylprocess. [49] Asylförfarandet – genomförandet av asylprocedurdirektivet i svensk rätt. [61]</p>
<h2>Försvarsdepartementet</h2>
<p>Ny reglering om brandfarliga och explosiva varor. [16]</p>
<h2>Socialdepartementet</h2>
<p>Detaljhandel med nikotinläkemedel. [15] Avgift för matservice inom äldre- och handikappomsorgen. [24]</p>
<p>Stöd till hälsobefrämjande tandvård. [27] Teckenspråk och teckenspråkiga.</p>
<p>Kunskaps-och forskningsöversikt. [29] Teckenspråk och teckenspråkiga.</p>
<p>Översyn av teckenspråkets ställning. [54] Ansvarsfull servering – fri från diskriminering. [56]</p>
<p>En bättre tillsyn av missbrukarvården. [57] Att ta ansvar för sina insatser. Socialtjänstens stöd till våldsutsatta kvinnor. [65] Stöd till hälsobefrämjande tandvård del 2. [71]</p>
<h2>Finansdepartementet</h2>
<p>Kontroll av varor vid inre gräns. [9] Spel i en föränderlig värld. [11] Tonnageskatt. [20]</p>
<p>Nya skatteregler för idrotten. [23] Nya upphandlingsregler 2. [28]</p>
<p>Värdepapper och kontrolluppgifter. [35] Bidragsbrott. [48]</p>
<p>En ny lag om värdepappersmarknaden. +Författningsbilaga. [50]</p>
<p>Ny associationsrätt för försäkringsföretag. + Författningsförslag. [55]</p>
<p>Internationella kasinon i Sveige. En utvärdering. [64]</p>
<p>Uppföljning av kostnadsutjämningen för kommunernas LSS-verksamhet. [69]</p>
<p>En ny lag om värdepappersmarknaden. Supplement. [74]</p>
<h2>Utbildnings- och kulturdepartementet</h2>
<p>Skola & Samhälle. [1] Studieavgifter i högskolan. [7] Mångfald och räckvidd. [8]</p>
<p>Ett förnyat programkontor. [10] Anställ unga! [31]</p>
<p>För studenterna... – om studentkårer, nationer och särskilda studentföreningar. [36] Vuxnas lärande. En ny myndighet. [38]</p>
<p>Plats på scen. [42]</p>
<p>Tänka framåt, men göra nu. Så stärker vi barnkulturen. + Bilaga/rapport: "Det ser lite olika ut..." En kartläggning av den offentligt finansierade kulturen för barn. [45]</p>
<p>Tillgänglighet, mobil TV samt vissa andra radio- och TV-rättsliga frågor. + Daisy. [51]</p>
<p>Klenoder i tiden. En utredning om samlingar kring scen och musik. [68]</p>
<h2>Jordbruksdepartementet</h2>
<p>Djurskydd vid hästavel. [13] Samernas sedvanemarker. [14] Sanktionsavgift i stället för straff – områdena livsmedel, foder och djurskydd. [58]</p>
<p>Hästtävlingar – på lika villkor. [66]</p>
<h2>Miljö- och samhällsbyggnadsdepartementet</h2>
<p>Ett utvidgat miljöansvar. [39] Översyn av atomansvaret. [43]</p>
<h2>Näringsdepartementet</h2>
<p>Stärkt konkurrenskraft och sysselsättning i hela landet. [3]</p>
<p>Svenska partnerskap – en översikt. Rapport 1 till Organisationsutredningen för regional tillväxt. [4]</p>
<p>Organisering av regional utvecklingspolitik</p>
<p>– balansera utveckling och förvaltning. Rapport 2 till Organisationsutredningen för regional tillväxt. [5]</p>
<p>Arbetslivsresurs.</p>
<p>Ett statligt ägt bolag efter sammanslagning av Samhall Resurs AB (publ) och Arbetslivstjänster. [25]</p>
<p>God sed vid lönebildning – Utvärdering av Medlingsinstitutet. [32]</p>
<p>Andra vägar att finansiera nya vägar. [33] Bättre arbetsmiljöregler I. Samverkan,</p>
<p>utbildning, avtal m.m. [44]</p>
<p>Testa och öva i norra Sverige. Center i Arvidsjaur. [62]</p>
<p>Fritid till sjöss och i hamn. Förslag till finansiering av service till sjöfolk. [67]</p>
<p>Öppna möjligheter med alkolås. [72]</p>
