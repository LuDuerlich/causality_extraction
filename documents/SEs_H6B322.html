<h1>Lättläst sammanfattning</h1>
<h2></h2>
<p>Mottagandeutredningen har undersökt hur Sverige på ett bättre sätt ska kunna ta emot de flyktingar som kommer hit.</p>
<p>Vi föreslår att staten, kommunerna och landstingen ansvarar för detta tillsammans.</p>
<p>Vårt näst bästa förslag är att staten gör det själv.</p>
<h2>Olika namn på flyktingar</h2>
<p>När människor frågar om de får stanna i Sverige kallas det för att de ansöker om asyl.</p>
<p>De är asylsökande.</p>
<p>Det kan vara barn som kommer ensamma eller vuxna och barn i familj.</p>
<p>Den som får stanna i Sverige får asyl.</p>
<p>Då kallas man för nyanländ eller flykting. Man är en person som nyss anlänt till Sverige och fått tillstånd att stanna här.</p>
<p>Sveriges sätt att ta emot asylsökande och flyktingar behöver förändras.</p>
<p>Idag får många människor som söker asyl i Sverige vänta alldeles för länge.</p>
<p>De får vänta på ett svar om de får stanna. De får vänta på att börja jobba.</p>
<p>De får vänta på en bostad. Det är jobbigt att vänta och allt detta kostar pengar.</p>
<p>Vi har undersökt hur Sverige kan göra detta på ett bättre och smartare sätt.</p>
<p>Med våra förslag kan väntetiderna bli kortare.</p>
<p>Vi vill göra det enklare att samarbeta för alla som möter flyktingarna under deras första tid i Sverige.</p>
<p>Den första tiden i Sverige är viktig. Då vill vi att många saker ska ske.</p>
<p>Det går lättare om allt finns på samma ställe.</p>
<h2>Ankomstcenter</h2>
<p>Därför föreslår vi ankomstcenter. Där måste alla asylsökande bo och delta i tidiga insatser som vi snart ska förklara.</p>
<p>Ansökan om asyl bör bara kunna lämnas in i ett ankomstcenter eller vid gränsen till Sverige.</p>
<p>I ett ankomstcenter ska vi samla allt som en asylsökande behöver:</p>
<p>• asylprövning</p>
<p>• hälsoundersökning</p>
<p>• frågor om utbildning och vad man arbetat med tidigare</p>
<p>• förberedelse för flytt till annan kommun i Sverige</p>
<p>•  förberedelse för att återvända till ett annat land.</p>
<p>När alla asylsökande finns på samma plats går det snabbare för de svenska myndigheterna att hjälpa till.</p>
<p>Därför föreslår vi också att möjligheterna till eget boende (EBO) minskar.</p>
<p>Vi föreslår att dessa ankomstcenter ska finnas i stora kommuner som har nära till en flygplats.</p>
<p>Det kommer bli stora anläggningar där olika myndigheter ska få plats.</p>
<p>Personer som troligtvis inte får stanna i Sverige ska bo kvar i dessa ankomstcenter eller i ett avresecenter. Där väntar man innan avresan från Sverige är bokad.</p>
<h2>Andra kan få vänta i en kommun</h2>
<p>Alla Sveriges 290 kommuner ska ta emot asylsökande, som ännu inte fått uppehållstillstånd och som först bott på ett ankomstcenter.</p>
<p>Kommunerna ska ta fram boenden och hjälpa dem under deras första tid i Sverige.</p>
<p>Migrationsverket ska lämna tillbaka de lägenheter som de hyr i olika kommuner.</p>
<p>Vi tycker att kommunerna ska sköta boendena själva.</p>
<p>Länsstyrelserna får ett uppdrag att hjälpa kommunerna med boenden.</p>
<h2>Tidiga insatser</h2>
<p>Vad gör man när man väntar?</p>
<p>Kommunerna ska ge dem som väntar tidiga insatser. Det kan vara:</p>
<p>• information om Sveriges lagar och regler</p>
<p>• kurser i svenska</p>
<p>• information om hur det går till att arbeta i Sverige.</p>
<p>Ju längre tid man väntar, desto mer ska man få lära sig. de som inte får stanna i Sverige måste lämna landet snabbt.</p>
<h2>Färre i eget boende (EBO)</h2>
<p>väldigt många asylsökande i eget boende (EBO). Ibland har det inte fungerat bra.</p>
<p>• hur stor bostaden är</p>
<p>• hur många som bor i den.</p>
<p>Om den asylsökande ändå väljer att bo där, så förlorar han eller hon pengar.</p>
<p>Ingen dagersättning eller särskilt bidrag betalas ut.</p>
<p>Asylsökande som inte klarar sig utan dessa pengar ska bo i ett ankomstcenter eller i det boende som Migrationsverket föreslår.</p>
<h2>Ensamkommande barn</h2>
<p>Vi föreslår en ny ersättning till kommuner så att de kan vara förberedda att ta emot barn som kommer ensamma till Sverige.</p>
<p>Staten ska ge pengar för dessa förberedelser till kommunerna.</p>
<p>När det (an)kommer många barn samtidigt till Sverige behöver flera kommuner dela på arbetet. Migrationsverket ska kunna bestämma vilka barn som ska till vilka kommuner under den första tiden.</p>
<p>Migrationsverket ska peka, anvisa och säga: ”Där ska du bo.”</p>
<p>Det ska kallas för en ankomstanvisning.</p>
<h2>Pengar till kommunerna på nytt sätt</h2>
<p>Vi föreslår ett nytt system för hur pengar från staten ska betalas till kommunerna och landstingen. Det blir ett nytt ersättningssystem där vi använder oss av schabloner.</p>
<p>Det betyder att vi räknar ut ungefär hur mycket pengar som går åt. Pengarna kan då betalas ut snabbare.</p>
<p>Staten ska ta reda på hur mycket pengar kommunerna gör av med. Vi måste veta vad flyktingmottagandet kostar i en kommun.</p>
<h2>Vårt näst bästa förslag</h2>
<p>Ibland är det lätt att samarbeta för statens myndigheter och kommunerna. Ibland är det svårt.</p>
<p>Därför har vi tagit fram ett alternativt förslag där staten själv sköter mottagandet av alla asylsökande.</p>
<p>Vårt alternativa förslag är annorlunda på tre sätt: 1. Staten tar ensam ansvar för boende och tidiga insatser för alla asylsökande under hela asyltiden. 2. Det viktigaste är att det går fort och lätt att pröva ansökan om asyl. 3. Statens ankomstcenter kommer bli stora och bara finnas i några stora kommuner.</p>
<p>Men vi ska inte starta nya statliga skolor, sjukhus eller statlig socialtjänst.</p>
<p>Skola, vård och socialtjänst ska även i fortsättningen skötas av kommuner och landsting.</p>
