<h1>3</h1>
<h2>Förord</h2>
<p>Våren 1997 bad regeringen mig att utreda frågor kring bemötande av personer med funktionshinder. Den här rapporten, som tar upp anställdas situation, är ett led i det arbetet. En tidigare rapport Kontrollerad och ifrågasatt - intervjuer med personer med funktionshinder (SOU 1998:48)  beskriver bemötandet utifrån ett antal funktionshindrade personers upplevelser och i delbetänkandet När åsikter blir handling (SOU 1998:16)  görs en kunskapsöversikt över forskningen om bemötande/attityder.</p>
<p>I den nu aktuella rapporten med titeln  Arbetsförhållanden och attityder - professionellas möten med personer med funktionshinder (SOU 1998:121 ) svarar drygt 1000 nyckelpersoner inom socialtjänsten, försäkringskassan, hälso- och sjukvården och skolan på frågor om hur de upplever sina arbetsförhållanden och om sin allmänna inställning till de funktionshindrade personer som de kommer i kontakt med i sin yrkesutövning. Bakgrunden till rapporten är den kritik om dåligt bemötande som många personer med funktionshinder riktar mot just dessa personalgrupper. Syftet med undersökningen är att bättre kunna förstå vad som kan ligga bakom denna kritik och vad som kan göras för att förbättra situationen.</p>
<h2>Såvitt jag vet är det här den första undersökning som syftar till att ge kunskap om i vil- ken mån personalens arbetssituation och attityder/inställning till personer med funktions- hinder kan påverka bemötandet i den ena eller den andra riktningen. Svarsfrekvensen har varit mycket hög - totalt har 87,1% av de tillfrågade svarat - vilket jag tolkar som att frå- gorna känts angelägna och viktiga. Ett stort tack till alla er som hjälpt till att besvara enkä- ten. Utan er medverkan hade denna undersökning inte varit möjlig. Ni har på ett mycket generöst sätt låtit mig få del av era åsikter, funderingar och förslag och därmed bidragit till att föra arbetet med dessa viktiga frågor framåt.</h2>
<p>Undersökningen har utförts vid Stiftelsen Samhällsvetenskapliga forskningsinstitutet i Uppsala (SAMU). Fil. dr. Dimitris Michailakis  har varit projektledare, formulerat enkäten och skrivit rapporten. Fil. lic. Lars Sundbom  har utfört den statistiska analysen och framställt tabeller och grafer. Undersökningen har planerats av Dimitris Michailakis och Lars Sundbom tillsammans. De ansvarar helt och hållet själva för innehållet och tolkningarna av undersökningsresultaten.</p>
<h2>Enkäten kommer att följas upp i höst i en seminarieserie där politiker och chefstjänste- män inom de undersökta verksamhetsområdena får ge sin syn och sina kommentarer till vad som kommit fram. Stockholm i september 1998</h2>
<h2>Bengt Lindqvist (särskild utredare)</h2>
