<h1>Sammanfattning</h1>
<h2>Utredningsuppdraget</h2>
<p>Enligt ett avtal mellan svenska staten och WHO överfördes år 1978 det operativa ansvaret för att driva WHO:s program för internationell övervakning av läkemedel till en för ändamålet bildad WHOenhet för rapportering av läkemedelsbiverkningar i Uppsala. Verksamheten bedrivs i stiftelseform under namnet Stiftelsen WHO Collaborating Centre for International Drug Monitoring.</p>
<p>Utredningens uppdrag är att förutsättningslöst se över de organisatoriska aspekterna av stiftelsens verksamhet. Översynen skall inriktas på frågor som hänger samman med 1978 års avtal och med statens finansiella stöd till verksamheten.</p>
<p>Utredningen har under arbetes gång haft löpande kontakter med WHO och Uppsala-centret. Synpunkter på verksamheten har inhämtats från företrädare för deltagande nationella myndigheter, EGkommissionen, den europeiska läkemedelsmyndigheten (EMEA) och läkemedelsindustrin.</p>
<h2>Uppsala-centret</h2>
<p>Då verksamheten överfördes till Sverige för drygt 20 år sedan finansierades den helt genom ett statligt bidrag. Centret hade då tre anställda och verksamheten var huvudsakligen inriktad på att samla in biverkningsrapporter och få datasystemet att fungera. Enligt 1978 års avtal skulle även WHO bidra till finansieringen men så blev inte fallet.</p>
<p>Genom försäljning av läkemedelsregister och andra produkter som tagits fram inom ramen för verksamheten har den finansiella basen kunnat breddas. Antalet anställda uppgår idag till 18 personer. Till centret finns även knutet ett 30-tal experter som bistår centret med att identifiera och analysera nya biverkningar. Verksamheten omfattar idag följande aktiviteter:</p>
<p>Driften av biverkningsdatabasen</p>
<p>Sammanställning av biverkningsrapporter och signalgenerering</p>
<p>Datasökningar på uppdrag av nationella myndigheter och läkemedelsföretag</p>
<p>Forskning och utveckling</p>
<p>Utbildning och stöd till nya centra</p>
<p>Årliga möten med deltagande länder</p>
<p>Information</p>
<p>Försäljningsverksamhet</p>
<p>År 1999 beräknas intäkterna totalt komma att uppgå till ca 20 Mkr., varav 1,5 Mkr. utgör det statliga bidraget.</p>
<p>En allmän uppfattning är att centret och programverksamheten fungerar väl och att kvaliteten på arbetet håller hög klass. Allt fler länder har också anslutit sig till WHO-programmet som med 63 deltagande länder (inkl. nio associerade medlemmar) idag är globalt.</p>
<h2>WHO programmet och 1978 års avtal</h2>
<p>Avtalet mellan WHO och svenska staten är oklart, på flera punkter föråldrat och inte anpassat till stiftelselagen. I avtalet anges t.ex. att verksamheten som nu är helt fristående skall vara lokaliserad till dåvarande Socialstyrelsens läkemedelsavdelning, numera Läkemedelssverket. Vidare anges att verksamheten skall bedrivas enligt de mål och riktlinjer som bestäms av WHO, som också skall ha fullt ansvar för koordinering av programmet, beslut om att ansluta nya medlemsländer och spridning av information inklusive publika-</p>
<p>Enligt vad utredningen funnit ryms alla de verksamheter som nu bedrivs av stiftelsen inom ramen för avtalet mellan WHO och svenska staten. Att utarbeta och uppdatera ett systematiskt register över alla läkemedel och en biverkningsterminologi, nämns visserligen inte uttryckligen i avtalet, men är nödvändigt för att centret skall kunna utföra sin huvuduppgift. Detsamma gäller s ökningar i databasen på uppdrag av läkemedelsföretag. Att centret äger rätt att sälja produkter och tjänster framgår inte av stadgarna, men denna verksamhet kan anses ha ett naturligt samband med stiftelsens ändamål och är därför möjlig.</p>
<h2>Uppföljning av läkemedelsbiverkningar</h2>
<p>Sedan programmet inleddes har det skett betydande förändringar av läkemedelskontrollen. Kraven för att få sälja nya läkemedel har skärpts. Tillståndsprövningen kan dock inte kan göras så fullständig att risken för oväntade, allvarliga biverkningar helt elimineras. Det kommer därför även i framtiden att finnas ett behov av att övervaka läkemedel och biverkningar.</p>
<p>Spontanrapporteringen täcker alla typer av biverkningar, läkemedel och patienter. Det är också en relativt snabbt och billig metod som sannolikt under överskådlig tid kommer att utgöra grunden för läkemedelsövervakningen på nationell och internationell nivå.</p>
<p>Läkemedelsföretagen har byggt upp globala databaser med uppgifter om sina egna läkemedel. Inom EU pågår uppb yggnaden av en gemensam biverkningsdatabas kallad EudraWatch. Denna kommer sannolikt bli överlägsen WHO-databasen i vissa stycken. För att upptäcka sällsynta biverkningar och för övervakning av läkemedel mot tropiska sjukdomar och andra läkemedel som inte används industriländerna bedöms dock WHO-databasen även fortsättningsvis komma att fylla en viktig funktion. Den ger också genom sin bredd möjlighet att göra mer fördjupade analyser av biverkningsproblem. Potentialen för forskning tycks dock inte till fullo ha utnyttjats.</p>
<h2>Verksamhetsformer</h2>
<p>Uppsala-centret har tidigare behandlats som om det var en myndighet. Först genom stiftelselagen som trädde i kraft den 1 januari 1996 klargjordes det att centret är en självständig juridisk person som inte omfattas av det statliga ekonomi-administrativa regelverket. Nya s.k. anslagsstiftelser kan inte längre bildas. Enligt statsmakternas beslut bör statlig verksamhet inte bedrivas i stiftelseform.</p>
<p>Att centret är en stiftelse medför att ändamålet med verksamheten såsom det definierats i 1978 års avtal och stadgar inte går att ändra. Regeringen kan däremot ändra övriga paragrafer i stadgarna. Denna rätt kan inte delegeras.</p>
<h2>Överväganden och förslag</h2>
<p>Enligt utredningens bedömning kommer det även i framtiden att finnas ett behov av en global biverkningsdatabas. Vi anser att verksamhet vid Uppsala-centret i stort har en lämplig inriktning, men signalgenereringen bör utvecklas och ökad vikt läggs vid en kvalificerad bedömning av biverkningssamband.</p>
<p>Utredningen anser att det både är möjligt och lämpligt att finansiera verksamheten genom försäljningsintäkter. Genom att centret utvecklat produkter som läkemedelsindustrin efterfrågar och härigenom finansierat en väsentlig expansion av verksamheten finns det inte längre något behov av ett särskilt statsbidrag. Vi föreslår därför att det avvecklas.</p>
<p>Att omvandla centret till en myndighet, aktiebolag eller en ideell förening skulle med hänsyn till gällande stiftelselag vara tekniskt svårt och inte heller förenat med några uppenbara fördelar. Vi föreslår därför att stiftelseformen bibehålls. Den understryker också centrets oberoende ställning.</p>
<p>Centret bör även fortsättningsvis vara lokaliserat till Sverige. Ytterligare ansträngningar bör göras för att öka tillgängligheten i det insamlade materialet och samverkan med den akademiska forskningen bör stärkas. Vi föreslår att centret ges en närmare anknytning till Uppsala universitet.</p>
<p>Styrelsen för stiftelsen bör breddas så att den speglar WHOprogrammets internationella inriktning och ges en professionell sammansättning. Vi föreslår att styrelsen består av fem ledamöter som utses av Uppsala universitet, varav tre på förslag från årsmötet med deltagande nationella centra.</p>
<p>Utredningen föreslår en ändring av stiftelsens stadgar. I de nya stadgarna bör ändamålet med verksamheten anges, försäljningsverksamheten regleras och nya regler om styrelsen uppgifter och sammansättning införas. Avtalet mellan WHO och svenska staten bör sägas upp och ersättas med ett liknande avtal mellan WHO och Uppsala universitet.</p>
<p>Utredningens förslag innebär en årlig statsfinansiell besparing på 1,5 Mkr.</p>
<h2>English Summary</h2>
<h2>Terms of reference Centre in Uppsala</h2>
<p>Research and development</p>
<p>Information</p>
<p>Sales activities</p>
<h2>Type of activities Considerations and proposals</h2>
