<h1>Konsekvenser av att taxfreeförsäljningen avvecklas inom EU.</h1>
<h2>Betänkande 2 från utredningen om sjöfartens struktur- och kapitalsituation Till statsrådet och chefen för Kommunikationsdepartementet.</h2>
<p>Regeringen bemyndigade den 15 maj 1997 chefen för Kommunikationsdepartementet att tillkalla en utredare med uppdrag att utreda sjöfartens struktur- och kapitalsituation.</p>
<p>Med stöd av bemyndigandet förordnades den 22 maj 1997 landshövdingen, numera generaldirektören Birger Bäckström som utredare.</p>
<p>Till sekreterare utsågs den 26 maj 1997 Bertil Edin.</p>
<p>Till sekreterare utsågs den 9 december 1997 även ek.mag. Niklas Bengtsson.</p>
<p>Till experter förordnades den 22 maj 1997 departementssekreteraren Margaretha Granborg vid Näringsdepartementet, avdelningsdirektören Stig Näsman vid Närings- och teknikutvecklingsverket, förre verkställande direktören vid Skeppshypotekskassan Lennart Petersson och avdelningsdirektören Lars Vieweg vid Sjöfartsverket.</p>
<p>Utredningen har antagit namnet Utredningen om sjöfartens struktur- och kapitalsituation (SSK-utredningen). Ett första betänkande (SOU 1997:171), ”Den svenskflaggade handelsflottans konkurrenskraft” överlämnades till regeringen den 21 november 1997.</p>
<p>Jag överlämnar härmed ett betänkande om effekterna av avskaffandet av taxfree den 1 juli 1999.</p>
<p>Mariestad 25 mars 1998.</p>
<p>Birger Bäckström</p>
