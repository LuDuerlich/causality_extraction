<h1>Sammanfattning av uppdraget</h1>
<h2></h2>
<p>En särskild utredare tillkallas med uppdrag att se över den ekonomiska styrningen av länsstyrelsernas verksamhet och därvid bedöma om nuvarande styrsystem och fördelning av ansvaret för styrningen ger tillräckliga förutsättningar för en effektiv verksamhet.</p>
<p>Utredaren skall lämna förslag till hur den ekonomiska styrningen av länsstyrelserna kan utvecklas. Konstruktionen med ett ramanslag för att finansiera länsstyrelsens förvaltningskostnader skall prövas. Utredaren skall även överväga om skilda verksamheter inom länsstyrelsen kan behöva styras på olika sätt både vad gäller verksamhet och finansiering. Utredaren skall särskilt uppmärksamma och pröva de styrningsmodeller som tillämpas för försöksverksamheten med vidgad samordnad länsförvaltning vid Länsstyrelsen i Gotlands län.</p>
<p>Uppdraget omfattar också en prövning av fördelningen av ramanslaget för länsstyrelsernas förvaltningskostnader mellan länsstyrelserna.</p>
<p>Utredaren skall dessutom se över möjligheter till en utvecklad samordning och samverkan mellan länsstyrelserna.</p>
<p>Uppdraget skall redovisas senast den 1 november 2003.</p>
<p>Bakgrund</p>
<p>Länsstyrelsernas roll</p>
<p>Genom 1991 års länsförvaltningsreform tog statsmakterna ställning för en satsning på länsstyrelserna som statens företrädare på den regionala nivån. Den samordnade statliga länsförvaltningen skulle stärka den regionala överblicken och minska sektoriseringen. Med uppdraget att svara för både helhetssyn och sektorsperspektiv på den regionala nivån har också följt en mängd arbetsuppgifter inom många olika sektorsområden. I dag har länsstyrelserna uppgifter inom ett tjugotal av 47 politikområden, vilket medför att styrningen av länsstyrelserna, både vad gäller finansiering och verksamhet, är komplex.</p>
<p>Den förvaltningspolitiska idén om den samordnade statliga länsförvaltningen utvecklas ytterligare i propositionen (prop. 2001/02:7) Regional samverkan och statlig länsförvaltning.</p>
<p>Styrningen av länsstyrelserna</p>
<p>Länsstyrelsernas roll att agera utifrån ett statligt helhetsperspektiv på den regionala nivån innebär att verksamheten berör många politikområden och därmed flertalet departements ansvarsområden. Finansdepartementet svarar administrativt för länsstyrelserna samt för utveckling och samordning vad gäller inriktning, styrning och uppföljning i Regeringskansliet av länsstyrelsernas verksamhet, medan andra departement har ansvar för de sakfrågor länsstyrelserna hanterar.</p>
<p>Vid sidan av Regeringskansliet har de centrala myndigheterna på nationell nivå med sitt sektorsansvar inflytande över länsstyrelsernas verksamhet. Det är inte ovanligt att dessa i sina regleringsbrev tilldelas medel för vidare fördelning till länsstyrelserna för olika ändamål. Länsstyrelserna får därutöver ofta uppdrag som skall redovisas till de centrala myndigheterna.</p>
<p>En väl fungerande samordning med en tydlig roll- och ansvarsfördelning inom Regeringskansliet, men också mellan Regeringskansliet och myndigheterna på central och regional nivå är därför en förutsättning för att styrningen av länsstyrelserna skall vara ändamålsenlig.</p>
<p>Ett av regeringens viktigaste instrument för att operativt styra myndigheternas verksamhet är regleringsbrevet. I detta, gemensamt för samtliga länsstyrelser, beslutar regeringen om mål för verksamheten under det kommande budgetåret. Av regleringsbrevets finansiella del framgår de ekonomiska villkoren, bl.a. hur ramanslaget för länsstyrelsernas förvaltningskostnader, 32:1 Länsstyrelserna m.m., fördelas mellan länsstyrelserna. Ramanslaget finansierar dock, totalt sett, endast ca två tredjedelar av länsstyrelsernas verksamhet. Den övriga verksamheten finansieras av andra anslag direkt från regeringen eller via andra myndigheter men även av avgifter, bidrag samt finansiella intäkter.</p>
<p>Regionala olikheter och länsstyrelsernas ansvar att göra prioriteringar mellan de olika verksamheterna utifrån dessa olikheter gör att verksamhet och finansiering skiljer sig åt mellan länsstyrelserna runtom i landet. I vissa län finansierar ramanslaget 80 procent av verksamheten och i andra län knappt hälften. På samma sätt varierar verksamhetens omfattning mellan de olika sakområdena. Så t.ex. har lantbruksfrågorna olika tyngd och prioritet i Stockholms respektive Skåne län.</p>
<p>Myndigheternas verksamhet styrs främst av lagar samt förordningar och andra regeringsbeslut. Uppskattningsvis 500 författningar reglerar länsstyrelsernas verksamhet. Rollen som förvaltningsmyndighet rymmer bl.a. ärendehantering, såsom tillstånds- och överklagandeärenden samt beslut om fördelning av EU-bidrag och andra medel. Uppföljning, utvärdering och tillsyn inom olika sakområden är ytterligare exempel på länsstyrelsernas myndighetsuppgifter.</p>
<p>Bredden i länsstyrelsernas uppgifter och det delade ansvaret i Regeringskansliet för dessa frågor gör styrningen komplex. Nuvarande modell för styrningen av länsstyrelserna bidrar till spänningar mellan sektors- och sektorsövergripande intressen.</p>
<p>Länsstyrelserna har till uppgift att inom ramen för tilldelad budget bidra till att nationellt uppsatta mål nås samtidigt som de skall samordna och prioritera mellan verksamhetsområden ur ett regionalt perspektiv. De avvägningar mellan olika verksamhetsområden och sektorsintressen som länsstyrelsen gör i sin bedömning av de regionala förutsättningarna kan leda till att sektorsföreträdare bedömer att deras intressen inte tillgodoses fullt ut.</p>
<p>Den splittrade finansieringsbilden ger ett komplext styrsystem för kopplingen mellan uppgifter och finansiering av verksamheten, vilket leder till att sambandet mellan resurser och verksamhet inte är tydligt. Brister i resultatuppföljningen innebär ett sämre beslutsunderlag och försvårar regeringens styrning av verksamheten.</p>
<p>De senaste årens arbete i Regeringskansliet med att utveckla den ekonomiska styrningen i staten har skett med utgångspunkt i budgetlagens krav på hög effektivitet och god hushållning i statens verksamhet samt regeringens ansvar för redovisning till riksdagen.</p>
<p>Målen för utvecklingsarbetet är att statsbudgeten på ett bättre sätt skall ge en samlad bild av den statliga ekonomin dvs. ökad transparens, att sambandet mellan mål, resurser och resultat skall bli tydligare och därmed ge ett förbättrat underlag för att bedöma effektiviteten samt att effektivisera budgetprocessen genom ett förbättrat IT-stöd. Särskilt målet att skapa förutsättningar för en tydligare koppling mellan mål, resurser och resultat är relevant även för länsstyrelsernas verksamhet.</p>
<p>Introduktionen av politikområden i budgetpropositionen 2001 var ett första steg mot en mer renodlad verksamhetsstruktur i budgetpropositionen. Verksamhetsstrukturen syftar till att synliggöra vilka verksamheter snarare än vilka myndigheter som bidrar till att uppnå olika politikområdens mål. Det skapar i sin tur förutsättningar för en tydligare styrning av myndigheter som, i likhet med länsstyrelserna, är verksamma inom flera politikområden.</p>
<p>Fördelning av länsstyrelsernas ramanslag</p>
<p>Den fördelning som i dag ligger till grund för länsstyrelsernas ramanslag bygger på en modell framtagen av Statskontoret. På regeringens uppdrag föreslog Statskontoret i rapporten Modeller för fördelning av ramanslaget till länsstyrelserna (1996:8) hur anslaget för länsstyrelserna kan beräknas. I den aktuella modellen ligger folkmängd, landyta och antal kommuner till grund för fördelningen. Modellen ska ge likvärdiga förutsättningar för länen utan att kompensera för skillnader i servicenivå, kvalitet, avgifter och effektivitet. I samband med budgetpropositionen för 1998 (prop. 1997/98:1) gjordes också en omfördelning av resurser mellan länen med Statskontorets modell som utgångspunkt.</p>
<p>Sedan modellen infördes har länsstyrelserna tillförts vissa nya arbetsuppgifter, medan andra har upphört. För resursberäkningen av dessa uppgiftsförändringar har mer verksamhetsanpassade och aktuella beräkningsgrunder använts, vilka i stor utsträckning bygger på underlag från länsstyrelserna och berörda sektorsmyndigheter.</p>
<p>I och med att förutsättningarna för länsstyrelsernas verksamhet förändras är det angeläget att ånyo pröva ramanslagets fördelning mellan länsstyrelserna.</p>
<p>Samordning och samverkan</p>
<p>De 21 länsstyrelserna är självständiga myndigheter direkt underställda regeringen, men med i huvudsak gemensamma verksamhetsmål. Möjligheterna att genom samordning och samverkan effektivisera verksamheten begränsas bl.a. av den geografiska spridningen, men måste trots det bedömas vara förhållandevis stora. Det finns redan ett utvecklat samarbete mellan länsstyrelser, såsom mellan sydlänen, Mälardalslänen och nordlänen.</p>
<p>I olika sakfrågor kan det finnas behov av att kraftsamla och effektivisera verksamheten, men också när det gäller utvecklingsfrågor, administrativ samordning, information och rutiner för ärendehantering kan det finnas rationaliseringsmöjligheter i form av exempelvis kostnadseffektivitet och enhetlig rättstillämpning. I synnerhet på IT-området bör gemensamma lösningar kunna bidra till att öka effektiviteten och kvaliteten i länsstyrelsernas verksamhet och därmed förbättra servicen till medborgare och företag. I budgetpropositionen för 2002 (prop. 2001/02:1) pekar regeringen på behovet av en vidareutvecklad samverkan inom länsstyrelseorganisationen och ett gemensamt resursutnyttjande mellan länsstyrelserna, för att inom ramen för tilldelade medel kunna fullgöra sina uppgifter.</p>
<p>För jordbruksadministrationen har länsstyrelserna fått ett regeringsuppdrag (Fi2001/4523) att effektivisera samordningen. Sju länsstyrelser har fått uppdraget att vara samordningsansvariga med syfte att höja kvaliteten och effektiviteten i hanteringen av jordbruksadministrationen. Det kan nu finnas anledning att göra en samlad översyn över länsstyrelsernas verksamhet för att identifiera områden där ytterligare effektivitets- och samordningsvinster är möjliga. Därvid bör även eventuella författningsmässiga hinder identifieras.</p>
<p>Uppdraget</p>
<p>Utgångspunkten för uppdraget skall vara att principen om den samordnade statliga länsförvaltningen ligger fast.</p>
<p>Utredaren skall med utgångspunkt i nuvarande styrsystem lämna förslag till hur den ekonomiska styrningen (resultatstyrningen och den finansiella styrningen) av länsstyrelserna kan utvecklas. Konstruktionen med ett ramanslag för att finansiera länsstyrelsernas förvaltningskostnader skall prövas. Alternativa finansieringsmodeller, såsom avgifts- och uppdragsfinansiering, för lämpliga verksamhetsområden skall övervägas och i samband härmed skall konsekvenserna ur ett styrningsperspektiv bedömas. Utredaren skall även överväga om skilda verksamheter inom länsstyrelsen kan behöva styras på olika sätt både vad gäller verksamhet och finansiering. Vid Länsstyrelsen i Gotlands län pågår försöksverksamhet med vidgad samordnad länsförvaltning, som innebär att länsarbetsnämnden och skogsvårdsstyrelsen har inordnats i länsstyrelsen. Utredaren skall särskilt uppmärksamma och pröva dessa styrningsmodeller.</p>
<p>De centrala myndigheternas roll i styrningen av länsstyrelserna i förhållande till regeringens styrning skall identifieras och prövas. Om det enligt utredarens bedömning finns behov skall förslag till åtgärder lämnas som tydliggör ansvarsfördelningen.</p>
<p>Utredaren skall pröva fördelningen av ramanslaget mellan länsstyrelserna med Statskontorets förslag till fördelningsmodell som utgångspunkt. Modellens tillämplighet med avseende på länsstyrelsernas nuvarande verksamhet skall bedömas. Utredaren skall, om behov föreligger, lämna förslag till alternativa eller kompletterande beräkningsgrunder.</p>
<p>Utredaren skall se över möjligheter till och eventuella hinder för en mer utvecklad samordning och samverkan mellan länsstyrelserna och lämna förslag till hur en sådan samordning/samverkan kan utformas och organiseras samt vilka områden som bedöms lämpliga. Förslagen kan avse såväl sakverksamhet som administrativa stödfunktioner. Utredaren skall ta del av länsstyrelsernas erfarenheter och beakta det pågående utvecklingsarbete som länsstyrelserna gemensamt bedriver.</p>
<p>Inom Norden har man valt olika modeller för styrningen av den statliga regionala förvaltningen. Erfarenheterna från de nordiska länderna bör, där så är lämpligt, tillvaratas.</p>
<p>Det pågående utvecklingsarbetet i Regeringskansliet vad gäller ekonomisk styrning skall beaktas i utredningsarbetet.</p>
<p>Utredaren skall följa kommittéförordningen (1998:1474).</p>
<p>Redovisning av uppdraget</p>
<p>Uppdraget skall redovisas senast den 1 november 2003. (Finansdepartementet)</p>
<p>Bilaga 2</p>
<h2>Länsbeteckningar</h2>
<p>Sorterat i bokstavsordning efter:</p>
<p>Län och länsbeteckning Länsbeteckning och län</p>
<p>Blekinge län – K Dalarnas län – W Gotlands län – I Gävleborgs län – X Hallands län – N Jämtlands län – Z Jönköpings län – F Kalmar län – H Kronobergs län – G Norrbottens län – BD Skåne län – M Stockholms län – AB Södermanlands län – D Uppsala län – C Värmlands län – S Västerbottens län – AC Västernorrlands län – Y Västmanlands län – U Västra Götalands län – O Örebro län – T Östergötlands län – E</p>
<p>C – Uppsala län</p>
<p>D – Södermanlands län</p>
<p>E – Östergötlands län</p>
<p>F – Jönköpings län</p>
<p>G – Kronobergs län</p>
<p>H – Kalmar län</p>
<p>I – Gotlands län</p>
<p>K – Blekinge län</p>
<p>M – Skåne län</p>
<p>N – Hallands län</p>
<p>O – Västra Götalands län</p>
<p>S – Värmlands län</p>
<p>T – Örebro län</p>
<p>U – Västmanlands län</p>
<p>W – Dalarnas län</p>
<p>X – Gävleborgs län</p>
<p>Y – Västernorrlands län</p>
<p>Z – Jämtlands län</p>
<p>Se även: http://www.lst.se/ (där finns länkar till respektive länsstyrelses hemsida)</p>
<p>Bilaga 3</p>
<p>UPPDRAG 2003-04-28 Fi2003/4</p>
<p>Ekonomistyrningsverket</p>
<p>Bengt Andersson</p>
<p>Box 45316 104 30 Stockholm</p>
<p>Översyn av länsstyrelsernas finansiella styrning</p>
<p>Länsstyrelseutredningen (Dir 2002:114) har regeringens uppdrag att göra en översyn av styrningen av länsstyrelsernas verksamhet. I uppdraget ingår att se över den ekonomiska styrningen av länsstyrelsernas verksamhet och därvid bedöma om nuvarande styrsystem och fördelning av ansvaret för styrningen ger tillräckliga förutsättningar för en effektiv verksamhet.</p>
<p>Bakgrund</p>
<p>Av länsstyrelsernas regleringsbrev framgår de ekonomiska villkoren för verksamheten, bl.a. hur ramanslaget för länsstyrelsernas förvaltningskostnader, 32:1 Länsstyrelserna m.m., fördelas mellan länsstyrelserna. Ramanslaget finansierar dock, totalt sett, endast ca två tredjedelar av länsstyrelsernas verksamhet. Den övriga verksamheten finansieras av andra anslag – direkt från regeringen eller via andra myndigheter – men även av avgifter, bidrag samt finansiella intäkter.</p>
<p>Regionala olikheter och länsstyrelsernas ansvar att göra prioriteringar mellan de olika verksamheterna utifrån dessa olikheter gör att verksamhet och finansiering skiljer sig åt mellan länsstyrelserna runtom i landet. I vissa län finansierar ramanslaget 80 procent av verksamheten och i andra län knappt hälften. På samma sätt varierar verksamhetens omfattning mellan de olika sakområdena. Så t.ex. har lantbruksfrågorna olika tyngd och prioritet i Stockholms respektive Skåne län.</p>
<p>Länsstyrelserna bedriver en omfattande offentligrättslig avgiftsbelagd verksamhet. För budgetåret 2002 var de totala avgiftsintäkterna ca 2,5 miljarder kronor. Drygt 80 miljoner kronor av dessa disponerades av länsstyrelserna för att täcka verksamhetens kostnader. Övriga avgiftsinkomster redovisas på inkomsttitel på statsbudgeten och utgifterna finansieras med anslag. Avgifternas storlek regleras i förordning och är således lika över landet, medan länsstyrelsernas kostnader för verksamheten kan variera. Detta kan leda till att enskilda länsstyrelser har svårt att uppnå kostnadstäckning i verksamheten.</p>
<p>Den splittrade finansieringsbilden ger ett komplext styrsystem för kopplingen mellan uppgifter och finansiering av verksamheten, vilket leder till att sambandet mellan verksamhet och resurser inte är tydligt. Brister i resultatuppföljningen innebär ett sämre beslutsunderlag och försvårar regeringens styrning av verksamheten.</p>
<p>Uppdrag</p>
<p>Länsstyrelseutredningen har i uppdrag att med utgångspunkt i nuvarande styrsystem lämna förslag till hur den ekonomiska styrningen av länsstyrelserna kan utvecklas. Konstruktionen med ett ramanslag för att finansiera länsstyrelsernas förvaltningskostnader skall prövas. Alternativa finansieringsmodeller, såsom avgifts- och uppdragsfinansiering, för lämpliga verksamhetsområden skall övervägas och i samband härmed skall konsekvenserna ur ett styrningsperspektiv bedömas. Utredaren skall även överväga om skilda verksamheter inom länsstyrelsen kan behöva styras på olika sätt både vad gäller verksamhet och finansiering.</p>
<p>Länsstyrelseutredningen ger Ekonomistyrningsverket (ESV) i uppdrag att – lämna en redogörelse för en enskild länsstyrelses finansiering (som typfall skall användas Länsstyrelsen i Dalarnas län samt Länsstyrelsen i Kalmar län vad avser den del av verksamheten som finansieras av bidrag) – utifrån denna redogörelse identifiera vilka problem länsstyrelsen respektive regeringen har i styrningen och uppföljningen av verksamheten, samt – lämna förslag till hur den finansiella styrningen kan utvecklas.</p>
<p>ESV bör bl.a. belysa vilka möjligheter finansieringen ger länsstyrelserna att bestämma omfattningen och inriktningen av verksamheten. Här bör särskilt uppmärksammas om verksamheten finansieras via ramanslaget för förvaltningskostnader, via andra anslag eller på annat sätt. ESV bör även analysera hur finansieringen påverkar möjligheterna för styrning och uppföljning och om eventuella undantag från de generella regelverken för anslag och kapitalförsörjning kan vara motiverade.</p>
<p>I de fall offentligrättslig verksamhet är avgiftsbelagd skall en analys göras utifrån om avgiftsintäkterna disponeras respektive redovisas brutto på statsbudgeten. Härvid skall möjligheterna till styrning och uppföljning belysas samt finansieringsformens effekter på kostnadstäckningen för verksamheten hos de enskilda länsstyrelserna. Frågan om ansvaret för uppföljning av avgifterna och ansvaret för att föreslå avgiftsändringar bör prövas.</p>
<p>ESV skall särskilt ta del av den modell för täckning av samtliga kostnader förenade med specifika uppdrag från centrala verk, den s.k. Örebro-modellen, som tagits fram inom länsstyrelseorganisationen.</p>
<p>Arbetets genomförande</p>
<p>ESV skall under arbetets gång inhämta synpunkter och underlag från berörda departement inom Regeringskansliet, länsstyrelser och centrala verk.</p>
<p>Avrapportering</p>
<p>ESV skall lämna en slutrapport senast den 23 september. Ett utkast skall presenteras senast den 25 augusti.</p>
<p>Ersättning</p>
<p>Länsstyrelseutredningen ersätter ESV för uppdraget med 200 000 kr.</p>
<p>Bilaga 4</p>
<h2>Enkät till sektorsmyndigheterna</h2>
<p>Stockholm 2003-09-04</p>
<h2>Om länsstyrelserna</h2>
<p>En enkät från Länsstyrelseutredningen (2002:12)</p>
<p>Vi ber Dig besvara följande enkät så fort som möjligt dock senast den 26 september 2003 . Enkäten kommer att utgöra ett viktigt underlag i Länsstyrelseutredningens arbete. Bifogat till enkäten finns utredningsdirektiven (2002:114).</p>
<p>Eventuella frågor besvaras av Länsstyrelseutredningens sekreterare Karin Hååg, telnr. 08/405 41 12, e-post karin.haag@finance.ministry.se</p>
<p>Myndighet:</p>
<p>Avdeln/enhet:</p>
<p>Namn:</p>
<p>Telefon:</p>
<p>E-post:</p>
<p>Kort om länsstyrelserna</p>
<p>Länsstyrelserna är 21 självständiga myndigheter som, direkt underställda regeringen, arbetar på regional nivå. Länsstyrelserna har uppgifter inom ett 20-tal av de av riksdagen fastställda</p>
<p>I. ANSVARSFÖRDELNING M.M.</p>
<p>A. Kartläggning</p>
<p>B. Erfarenheter och synpunkter</p>
<p>Kommentar:</p>
<p>Om du har besvarat fråga 1 med att du upplever ansvarsfördelningen som ”otydlig” eller ”otydlig till viss del” besvara då fråga 2-4. Annars gå vidare till avsnitt II.</p>
<p>REGERINGSKANSLIET/FACKDEPARTEMENTEN</p>
<p>A. Kartläggning</p>
<p>Om du besvarat fråga 5 med ”annat”, ange vad detta innefattar.</p>
<p>B. Erfarenheter och synpunkter</p>
<p>Kommentar:</p>
<p>III. FINANSIERINGSORDNING</p>
<p>Avsnitt III hanterar finansieringsfrågor mellan centrala verk och länsstyrelserna. Det kan t.ex. röra sig om att det centrala verket har dispositionsrätt över ett eller flera anslag som skall betalas ut till länsstyrelserna som bidrag, före eller efter genomförd verksamhet. Det kan också röra sig om situationer där länsstyrelserna tar betalt för att utföra vissa uppdrag/uppgifter åt det centrala verket. Har Din myndighet ingen sådan finansieringsordning med länsstyrelserna, hoppa över avsnitt III och gå vidare till avsnitt IV.</p>
<p>A. Kartläggning</p>
<p>B. Erfarenheter och synpunkter</p>
<p>IV. ÖVRIGT</p>
<p>Här finns möjlighet att ta upp andra synpunkter eller funderingar som rör Din myndighets relation till länsstyrelserna (om ev. olikheter i perspektiv på verksamheten, målformuleringar, samarbets- och samverkansformer av olika slag).</p>
<p>Tack för Din medverkan!</p>
<p>Bilaga 5</p>
<h2>Sammanställning av samarbetsområden mellan länsstyrelserna och sektorsmyndigheterna</h2>
<p>34 sektorsmyndigheter har besvarat en enkät om länsstyrelserna (Fi2003/11). Enkäten har fungerat som ett underlag till Länsstyrelseutredningens arbete. På frågan ”Inom vilket /vilka områden (typer av ärenden, verksamheter etc.) har din myndighet samarbete/aktiviteter med en eller flera länsstyrelser?” har myndigheterna svarat bl.a. följande:</p>
<p>Arbetsmarknadsstyrelsen</p>
<p>Regionala tillväxtprogrammen, regionala kompetensråd och integrationsfrågor.</p>
<p>Banverket</p>
<p>Verket har mycket samarbete med länsstyrelserna bland annat genom tvingande lagstiftning där beslut krävs från länsstyrelserna, men även när verket överklagar ärenden och i övrigt i samband med Banverkets behov av policys etc. i olika frågor där länsstyrelsernas expertfunktioner kan hjälpa till. Exempelvis sker detta i samband med planeringsprocessen för byggande av ny järnväg, i MKBfrågor, i frågor om farligt gods samt utifrån problematiken i bygglovfrågor (exempelvis avstånd för nybyggande av bostadshus invid järnväg).</p>
<p>Boverket</p>
<p>Alla länsstyrelser angående: byggd miljö och hushållning med mark- och vattenområden, fysisk planering, byggande och boende, bostadsfinansiering (inklusive den centrala administrationen och förvaltningen av datahandläggningsstöd till länsstyrelserna), bostadsförsörjning, handikappfrågor inom verksamhetsområdet, miljökvalitetsmålet God bebyggd miljö (årliga uppföljningar samt fördjupad vart fjärde år), övergripande miljömålsfrågor som avser fysisk planering, byggnader och hushållning med mark och vatten.</p>
<p>Särskilda regeringsuppdrag vid ingången av år 2003:</p>
<p>• Utvärdera bidragsgivningen till bostadsinvesteringar som främjar ekologisk hållbarhet (tillsammans med Naturvårdsverket).</p>
<p>• Redovisning av Boverkets arbete angående byggsektorn, vad avser ekologiskt hållbar utveckling, såsom hur sektorsansvaret för miljön, de nationella miljökvalitetsmålen och miljöledningssystem integreras bland annat genom samarbete med andra aktörer såsom länsstyrelserna.</p>
<p>Tidigare erhållna eller pågående regeringsuppdrag där samråd/samverkan med olika länsstyrelser är en förutsättning:</p>
<p>• Redovisning av de övergripande förutsättningarna för storskalig utbyggnad av vindkraftsanläggningar i havs- och fjällområden.</p>
<p>• Planera med vindkraft för hållbar utveckling – handbok.</p>
<p>• Identifiera potentiella områden för samordning och utarbeta metoder för effektiv sektorssamordning (NUTEK koordinerar)</p>
<p>• Underhållsuppdraget, dvs. ge en överblick över underhållsbehovet i bostadsfastigheter</p>
<p>Enligt regleringsbrevet:</p>
<p>• Boverket skall redovisa hur verket bedömer att kommunernas och länsstyrelsernas insatser i fråga om tillsyn i byggandet har utvecklats samt om systemet fungerar och efterlevs.</p>
<p>• Boverket skall beträffande delmålen till miljökvalitetsmålet God bebyggd miljö stödja länsstyrelsernas och kommunernas arbete med att ta fram program och strategier enligt delmålet om planeringsunderlag, utveckla samordningen med och mellan de myndigheter som berörs av delmålen</p>
<p>• Myndigheten skall, där så är relevant, vara en samverkanspart i de regionala tillväxtprogrammen genom att bidra med  analys-, metod- och kompetensstöd inom sitt ansvars- och kompetensområde.</p>
<p>• Boverket skall översiktligt redovisa hur digitalt lagrad information och informationsteknik används och hur användningen kan bli bredare och mer frekvent. Berör t.ex. länsstyrelsernas redovisning av riksintressen och förvaltningen av PilotGIS+.</p>
<p>• Det europeiska och transnationella samarbetet skall främjas med utveckling av planeringsmetoder för en rättvis och hållbar utveckling. Boverket skall redovisa insatser och resurser inom det internationella samarbetet och erfarenheter och resultat av utvecklingsarbetet. Detta kan exemplifieras med arbetet med Handlingsprogram för hållbar utveckling i Norden, där länsstyrelserna är en målgrupp.</p>
<p>• Boverket skall redovisa hur verket bedömer att kommunernas och länsstyrelsernas insatser i fråga om tillsyn i byggandet har utvecklats och om systemet fungerar och efterlevs.</p>
<p>Boverket är beslutande i överklagade bidragsärenden (där länsstyrelserna har tagit första beslutet) Boverket utfärdar föreskrifter och allmänna råd för bidragshanteringen.</p>
<p>Bostadsmarknadsenkäten respektive översiktsplaneenkäten görs varje år i samarbete med länsstyrelserna.</p>
<p>Uppföljningar görs av effekterna av aktuella investeringsbidrag, där bland annat länsstyrelserna utgör en målgrupp.</p>
<p>Exempel på egeninitierade projekt:</p>
<p>• Metodutveckling av bostadsförsörjningsplanering i ett regionalt perspektiv med de fem länsstyrelserna i  Stockholm-Mälarregionen. (Jämför regleringsbrevet: Boverket skall redovisa hur statliga och kommunala myndigheter genom samverkan över sektorsgränserna i samhällsplaneringen bidrar till hållbar utveckling och en god livsmiljö.)</p>
<p>Nätverksbyggande exempel:</p>
<p>• Medverkan vid länsstyrelsernas planenheters regionala möten, anordnande av Plan- och byggdagar, årliga gemensamma möten med länsråd, länsarkitekter och länsbostadsdirektörer. Nordiska nätverk med bland annat representanter från länsstyrelser för att kunna sprida ny kunskap.</p>
<p>Övrigt:</p>
<p>• Medverkan i projekt om förorenade områden. Naturvårdsverket är huvudman och länsstyrelserna är en viktig samverkanspart. Anledningen är att problematiken med föroreningar i mark och vatten ibland uppmärksammas alltför sent i planerings- och exploateringsprocessen.</p>
<p>• Kollektivtrafiken i samhällsplaneringen, analys och rapport som bland annat vänder sig till beslutsfattare på regional nivå.</p>
<p>• Kunskapsförmedling t.ex. avseende vattenfrågorna i planeringen, hur miljökvalitetsnormer kan hanteras i fysisk planering enligt plan- och bygglagen, implementeringen av  EG-direktiven: Ramdirektiv för vatten och SMB-direktivet (strategiska miljöbedömningar), förvaltning av värdefulla bebyggelsemiljöer, hanteringen av tredimensionell fastighetsbildning (samarbete med Lantmäterieverket).</p>
<p>Energimyndigheten</p>
<p>Fysisk planering.</p>
<p>Frågor om planering för förnybara energikällor.</p>
<p>Frågor enl. 3 kap. 8 § Miljöbalken (riksintressen).</p>
<p>Beredskapsfrågor/försörjningssäkerhet.</p>
<p>Bidragsärenden avseende anslutning till fjärrvärme.</p>
<p>Fiskeriverket</p>
<p>Samarbete och kontakter med länsstyrelserna sker via konferenser som äger rum ett par gånger om året. På dessa deltar dels länsstyrelsernas länsfiskekonsulenter, dels länsråd. Omfattande kontakter av mer informell karaktär sker också fortlöpande.</p>
<p>Följande samarbetsområden kan identifieras:</p>
<p>• Strukturfondsärenden</p>
<p>• Fiskeregleringar</p>
<p>• Miljöövervakning</p>
<p>• Miljöbalksärenden/vattenverksamhet</p>
<p>• Fiskevård och bevarandeåtgärder</p>
<p>• Odlings- och utsättningsfrågor</p>
<p>• Art- och områdesskyddsfrågor</p>
<p>• Miljömålsarbetet</p>
<p>Folkhälsoinstitutet</p>
<p>Alkohol, tobak, ohälsa, långtidssjukskrivning, genderfrågor, frågor rörande miljömål.</p>
<p>Glesbygdsverket</p>
<p>Framförallt inom områdena regional utveckling och frågor knutna till landsbygdsutveckling. När det gäller specifika ärenden är länsstyrelserna skyldiga att samråda med Glesbygdsverket vid ändringar av områden för landsbygdsstöd och kommersiell service.</p>
<p>Handikappsombudsmannen</p>
<p>Överlämnar vissa anmälningsärenden för tillsyn.</p>
<p>Institutet för tillväxtpolitiska studier</p>
<p>Analyser, utvärdering, statistik med mera.</p>
<p>Integrationsverket</p>
<p>Introduktionsavdelningen:</p>
<p>• Utveckling av kommunernas med flera lokalt berörda lokala aktörers introduktion för nyanlända invandrare. Regional samordning av flyktingmottagandet och introduktionsinsatserna så att hela länets/regionens samlade resurser samordnat utnyttjas för att ge möjligheter till ökad individualisering i genomförandet av introduktionsinsatserna utifrån individens förutsättningar och behov.</p>
<p>Strategiska avdelningen:</p>
<p>• länsstyrelsernas arbete med integration och mångfald</p>
<p>Jämställdhetsombudsmannen</p>
<p>Granskning av jämställdhetsplaner, regelbundna möten och kontakter med länsstyrelsernas jämställdhetsexperter.</p>
<p>Kammarkollegiet</p>
<p>• Lönegarantimedel.</p>
<p>• Fiskerilån.</p>
<p>• Viltvårdsfonden.</p>
<p>• Statlig försäkringsverksamhet.</p>
<p>• Kapitalförvaltning.</p>
<p>• Vattenverksamhet och naturvårdsmål.</p>
<p>• Avstående av arv som tillfallit Allmänna arvsfonden.</p>
<p>• Indelningsfrågor vad gäller kommunal indelning.</p>
<p>• Stiftelserättsliga frågor.</p>
<p>• Fordringsbevakning.</p>
<p>Kemikalieinspektionen</p>
<p>Inspektioner, vägledning av kommuner samt tillståndsgivning av särskilt farliga kemiska produkter.</p>
<p>Miljömålsarbetet och det av riksdagen beslutade miljökvalitetsmålet Giftfri miljö.</p>
<p>Konkurrensverket</p>
<p>Konkurrensfrågor.</p>
<p>Krisberedskapsmyndigheten</p>
<p>Krisberedskapsmyndigheten (KBM) arbetar i nära samarbete med länsstyrelserna för att utveckla rollen som geografiskt områdesansvarig på regional nivå. Stödet syftar till att:</p>
<p>• Bygga upp och upprätthålla relevanta nätverk</p>
<p>• Göra regionala risk- och sårbarhetsanalyser</p>
<p>• Ha förmåga att informera</p>
<p>• Verka för effektivt resursutnyttjande</p>
<p>• Ge en enhetlig inriktning av krishanteringsförberedelserna</p>
<p>• Stödja arbetet med kommunal krishantering</p>
<p>• Följ upp beredskapsförberedelserna</p>
<p>Exempel:</p>
<p>• Frågor relaterade till ekonomisk ersättning för länsstyrelsernas krishanteringsarbete.</p>
<p>• Kriskommunikationsstöd</p>
<p>• Utbildningsstöd i form av anpassade/efterfrågade kurser samt regelbundet återkommande kursverksamhet</p>
<p>• Projektstöd</p>
<p>• Tekniskt stöd exempelvis informations- och telesäkerhetsåtgärder, drift och underhåll av ledningsplatser, drift av länsstyrelsernas gemensamma intranät (LSTNET)</p>
<p>Lantmäteriverket</p>
<p>Lantmäteriverket ansvarar bl.a. för frågor om fastighetsindelning och för grundläggande landskaps- och fastighetsinformation.</p>
<p>Fastighetsindelning:</p>
<p>• Länsstyrelsen kan initiera och överklaga lantmäteriförrättningar.</p>
<p>• Länsstyrelsen är genom att man samordnar ett antal allmänna intressen ofta samrådspart i förrättningar.</p>
<p>• Lantmäterimyndigheterna (LM) deltar i en del fall i länsstyrelsens beredning av olika mark- och andra planeringsfrågor.</p>
<p>• På LM finns regionala samordnare av fastighets- och landskapsinformation som har ett varierande samarbete med länsstyrelsen om effektiv informationsanvändning.</p>
<p>• Det finns också ett samarbete med länsstyrelsen i totalförsvarsfrågor (Lantmäteriet är samordnare inom funktionen landskapsinformation).</p>
<p>Grundläggande landskaps- och fastighetsinformation:</p>
<p>Inom detta område finns samarbete inom informationsförsörjningen av fastighetsinformation/geografisk information.</p>
<p>Livsmedelsverket</p>
<p>Livsmedelstillsyn.</p>
<p>Lotteriinspektionen</p>
<p>Tillståndsgivning och tillsyn över lotterier som bedrivs i två eller fler kommuner samt bingospel.</p>
<p>Naturvårdsverket</p>
<p>Samarbete sker inom i princip hela Naturvårdsverkets ansvarsområde, dvs. samarbetet/kontakterna innefattar ett brett spektrum av frågor som rör miljöarbetet nationellt, regionalt och lokalt, inkl. EU- och internationella aspekter av detta. I Naturvårdsverkets roll som central miljömyndighet ingår att föreslå mål, åtgärder och styrmedel i miljöpolitiken och miljöarbetet, genomföra miljöpolitiska beslut om statliga anslag, lagtillämpning m.m. samt att följa upp och utvärdera miljösituationen och miljöarbetet. I allt detta ingår en rad olika frågor, t.ex. frågor om miljöbalken och implementering av EG-direktiv, information, utveckling av strategier och styrmedel för integrering av miljöansvar i olika samhällssektorer, internationellt arbete, naturvård inklusive skydd och skötsel av värdefulla naturområden m.m., sanering/återställning av förorenade områden, övervakning av tillståndet i miljön, uppföljning/utvärdering av miljökvalitetsmålen, uppföljning/rapportering av utsläpp och miljöpåverkan, etc.</p>
<p>Post- och telestyrelsen</p>
<p>Totalförsvar, svåra påfrestningar, robusthet vid bredbandsutbyggnad, kartläggning av bredbandsutbyggnaden, stödfunktion till länsstyrelserna gällande bredbandsutbyggnaden.</p>
<p>Riksantikvarieämbetet</p>
<p>Kulturmiljö.</p>
<p>Riksgäldskontoret</p>
<p>Riksgäldskontoret utbetalar anslagsmedel till räntekontot och tillhandahåller lån (till anläggningstillgångar) till samtliga länsstyrelser.</p>
<p>Rikspolisstyrelsen</p>
<p>Enkäten har besvarats av länspolismästarna i Jämtlands, Skåne och Västra Götalands län.</p>
<p>Jämtland</p>
<p>• Räddningstjänst</p>
<p>• Totalförsvarsfrågor</p>
<p>• Miljöfrågor</p>
<p>• Fiske</p>
<p>• Jakt</p>
<p>• Rennäring</p>
<p>• Djurärenden (tamboskap)</p>
<p>• Trafikfrågor (körkortsfrågor)</p>
<p>• Risk och sårbarhetsfrågor samt</p>
<p>• Samordningsfrågor vid Höga flöden.</p>
<p>Skåne</p>
<p>• Kärnkraft</p>
<p>• Kris- och beredskapsfrågor</p>
<p>• Drogfrågor</p>
<p>• Invandrarfrågor</p>
<p>• Vissa räddningstjänstinsatser</p>
<p>• Remissinstans vid körkortsfrågor</p>
<p>• Djurfrågor</p>
<p>• Miljöområdet</p>
<p>• Vissa tillståndsärenden</p>
<p>• Risk- och sårbarhetsanalyser</p>
<p>• Signalskydd</p>
<p>• Vapenärenden</p>
<p>• Försvarsfrågor</p>
<p>• I samband med kungliga besök.</p>
<p>Västra Götaland</p>
<p>Följande redogörelse gör inte anspråk på att heltäckande beskriva de samarbets- och kontaktområden som finns mellan länsstyrelsen i Västra Götaland och polismyndigheten. Författningsstyrda kontakter i samband med polismyndighetsärenden, är exempelvis:</p>
<p>• Kontakter med länsstyrelsen i dess egenskap av överprövningsinstans bl.a. vid beslut enligt ordningslagen, hotellagen, hittegodslagen.</p>
<p>• Kontakter med stöd av djurskyddslagen bl.a. vid omhändertagande av djur</p>
<p>• Kontakter i samband med tillsyn med stöd av alkohollagen.</p>
<p>• Kontakter där länsstyrelsen är beslutsinstans med polismyndigheten som remissinstans bl.a. för tillstånd till tävling på väg, för beslut enligt lagen om bevakningsföretag och lagen om kameraövervakning</p>
<p>• Kontakter i samband med körkortsfrågor</p>
<p>• Tillsynen av säkerheten kring gruvhål</p>
<p>Aktiviteter/samarbete inom ramen för räddningstjänsten:</p>
<p>• Gränsrådet för räddningstjänstfrågor. Gränsrådet har tillkommit på initiativ av länsstyrelsen i Västra Götaland och är ett samarbete mellan myndigheter i Sverige och Norge för att tillgodose behovet av gränssamverkan inför en eventuell allvarlig olycka e.d. I rådet ingår representanter för länsstyrelse, polis räddningstjänst och sjukvård. Aktiviteten är frivillig.</p>
<p>• Aktivitet som en följd av ett regeringsbeslut enligt prop. Samhällets säkerhet och beredskap, 2001/02:158. Beslutet har resulterat i att länsstyrelsen startat en Regional risk och sårbarhetsanalys – Västra Götaland i vilket arbete ingår bl.a. representanter för polismyndigheten.</p>
<p>• Länsstyrelsens planeringsansvar enligt 35 § räddningstjänstförordningen. I detta arbete finns samarbete på lednings- och handläggarnivå.</p>
<p>• Samverkan med länsstyrelsen som ett led i länsstyrelsens ansvar enligt 28 § räddningstjänstlagen – räddningstjänst vid utsläpp av radioaktiva ämnen och sanering efter sådana utsläpp både planeringen av räddningstjänsten och i samband med övningar. Polismyndigheten i Västra Götaland har träffat ett samarbetsavtal med polismyndigheten i Hallands län för att bistå Halland med sina resurser vid ett kärnkraftsutsläpp. Indirekt finns därför även en kontakt med länsstyrelsen i Hallands län i dessa frågor.</p>
<p>• Samverkan i räddningstjänstfrågor i ett Regionalt Räddningstjänstråd på högre ledningsnivå. Länsstyrelsen (chefen för enheten för civil beredskap), är sammankallande till Räddningstjänstrådet i vilket ingår bl.a. representanter för länsstyrelsen landstinget, Banverket, Försvaret, Vägverket, Svenska Kraftverk,  Rädd-ningstjänsten, SOS Alarm AB.</p>
<p>• Samverkan vid katastrofövningar.</p>
<p>Samverkan inom ramen för länsstyrelsens ansvar som högsta civila totalförsvarsmyndighet inom länet:</p>
<p>• Samverkan mellan bl.a. polis, räddningstjänst, sjukvården och länsstyrelse för s.k.  NBC-utbildning av personal hos samverkande myndigheter.</p>
<p>• Samverkan inför länsstyrelsens beslut att fastställa skyddsobjekt</p>
<p>• Samverkan inom signalskyddet, där länsstyrelsen även är ansvarig för utbildning och övning</p>
<p>• Samverkan på kommunikationsområdet (Försvarets telefonnät)</p>
<p>• Samverkan vid tillämpningsövningar för att utveckla ledningsförmågan inom länet. Länsstyrelsen är ansvarig för tillämpningsövningarna. Som ett resultat av samverkan kan polisen utnyttja länsstyrelsens ledningscentral som reserv. Denna central är utrustad på polismyndighetens bekostnad för detta ändamål.</p>
<p>Samverkan inom ekobrottsområdet</p>
<p>• Inom länet finns en samverkansgrupp på ekobrottsområdet. I gruppen ingår representanter på ledningsplanet från länsstyrelsen, som är sammankallande, samt Polismyndigheten, Ekobrottsmyndigheten, Skattemyndigheten m.fl. Denna grupps verksamhet är tillkommen genom ett regeringsbeslut. Under denna grupp verkar en ekochefsgrupp med representanter från samma myndigheter.</p>
<p>Samverkan inom ramen för kvinnofridsarbetet</p>
<p>• Med länsstyrelsen som sammankallande finns en samverkan med bl.a. polismyndigheten, socialtjänsten och sjukvården i frågor som gäller skydd av bevispersoner i vilken bl.a. hedersmordsproblematiken behandlas. Projektet finansieras av öronmärkta pengar från regeringen till länsstyrelsen.</p>
<p>Riksskatteverket</p>
<p>• Fredstida krishantering och höjd beredskap: Riksskatteverket inom samverkansområdena Ekonomisk samordning och ledning.</p>
<p>• Statlig lönegaranti: RSV och kronofogdemyndigheterna (KFM).</p>
<p>• Samarbetsinsatser med andra myndigheter, bl.a. länsstyrelserna: Skattemyndigheterna (SKM) och KFM. Exempel: Restaurangbranschen (”krogsanering”), ekobrott (SAMEB), yrkesmässig trafik, medborgarmötet. I Skåne: Öresund direkt.</p>
<p>• Delar administrativa resurser med den länsstyrelse som finns i samma fastighet på orten: Vissa SKM och KFM. Exempel: lokaler, städning, bevakning, post, tryckning.</p>
<p>• Författningar som stadgar att länsstyrelsen skall delge beslut: Beroende på författning kan det gälla RSV; SKM eller KFM. Exempel: Medborgarskap, bilskrotning, yrkesmässig trafik, kommunstöd för kreditering av skattekonto.</p>
<p>Sametinget</p>
<p>Markförvaltning i fjällområdet, rovdjursfrågor i miljö- och naturvård, EU-stöd.</p>
<p>Skogsstyrelsen</p>
<p>Myndighetsövergripande ärenden som kopplar till skog framförallt vad gäller natur- och kulturmiljövård, men även inom exempelvis landsbygdsutveckling, regionalpolitik och näringslivsaspekten.</p>
<p>Socialstyrelsen</p>
<p>Social omvårdnad, Social tillsyn.</p>
<p>Statens fastighetsverk</p>
<p>Rennäringsfrågor, upplåtelser av mark ovan odlingsgränsen samt på renbetesfjällen, upplåtelser av jakt på s.k. kronoholmar, EU:s strukturfondsmedel, kulturminnen, naturvård.</p>
<p>Statens jordbruksverk</p>
<p>Jordbruksverket har ett omfattande samarbete med samtliga länsstyrelser inom ett flertal olika sakområden. 1. De mest omfattande och resurskrävande kontakterna avser EUstödshanteringen, som omfattar direktstöd, vissa LBU-stöd samt nationella stöd (se nedan). Inom EU-stödshanteringen kan följande områden nämnas:</p>
<p>• Jordbruksverket är det enda ackrediterade utbetalningsstället i Sverige för utbetalningar av EU:s jordbrukarstöd från FEOGA:s garantisektion. Jordbruksverket ansvarar i egenskap härav för verkställandet och redovisningen av utbetalningarna, medan regeringen har delegerat handläggningen och besluten till länsstyrelserna. Jordbruksverket har således det yttersta ansvaret för samtliga dessa utbetalningar.</p>
<p>• Jordbruksverket har även ansvar för de gemensamma  IT-systemen, där samtliga ansökningar om EU-stöd hanteras.</p>
<p>• Inom jordbrukarstödshanteringen bedrivs ett omfattande informationsarbete, där Jordbruksverket ansvarar för framtagning och utskick av huvuddelen av informationsbroschyrerna och ansökningshandlingarna medan länsstyrelserna ansvarar för den lokala informationen och rådgivning till brukarna. 2. LBU-stöd:</p>
<p>• Administrationen av miljöersättningar och kompensationsbidrag ingår i hanteringen av  EU-stöden enligt ovan.</p>
<p>• Till detta kommer de särskilda stödformerna investeringsstöd, startstöd, landsbygdsutvecklingsstöd, KULM (kompetensutvecklingsprogram inom  LBU-programmet) m.fl. 3. Nationella stöd:</p>
<p>• Hit räknas det nationella stödet till norra Sverige samt nationellt stöd för växtodlingsplaner. 4. Kontrollverksamhet:</p>
<p>• Länsstyrelserna ansvarar för kontrollen av jordbrukarnas ansökning om  EU-stöd och rapporteringar till det centrala nötkreatursregistret (CDB)</p>
<p>• Kontroll av länsstyrelsernas hantering av UID/KULM och K2 (samtliga är kompetensutvecklingsprogram inom  LBU-programmet)</p>
<p>• Revision av strukturstöd inom ramen för förordningarna 2064/97 och numera 438/01 samt 4045/89 5. Inom miljö- och växtodlingsområdet bedrivs också ett omfattande samarbetet:</p>
<p>• Kompetensutveckling av jordbrukare på miljöområdet, KULM</p>
<p>• Inom miljömålsarbetet i samband med uppföljning av målen och genomförande av åtgärder. Åtgärdsprogram genomförs bland annat på växtnärings- och bekämpningsmedelsområdet.</p>
<p>• Miljöbalken och annan lagstiftning</p>
<p>• Utredningar</p>
<p>• Bekämpning av växtskadegörare enligt växtskyddslagen. Tillsyn av smittförklarade fastigheter. 6. Vattenområdet</p>
<p>• I dikningsförrättningar och i uppdrag rörande tillståndsansökningar för vattenverksamhet finns författningsstyrda kontakter och samråd med länsstyrelserna. Länsstyrelserna ansvarar också för arkivet över markavvattningsföretag, vilket medför närmast dagliga kontakter på frivillig basis. 7. Djurfrågor</p>
<p>• Inom djurområdet är det främst länsveterinärerna men även de husdjursansvariga på länsstyrelsen som Jordbruksverket har kontakt med. Inom områden som tillsyn av veterinär verksamhet, djurskydd och smittskydd sker kontinuerligt samarbete i olika frågor. Samtliga länsstyrelser ingår i samarbetet. 8. Rennäringsfrågor och fjällägenheter 9. Beredskapsfrågor 10. Jordförvärvs- och jordfondsfrågor samt yttre rationalisering</p>
<p>Statens räddningsverk</p>
<p>En mängd ärendetyper inom olika mångfacetterade delverksamheter rörande områdena skydd mot olyckor (innefattande räddningstjänst) och civilt försvar. Det gäller t.ex. tillsyn enligt räddningstjänstlagen respektive Sevesolagen, miljödomstolsärenden, remisser av infrastrukturärenden och kommunala planer, normgivningsfrågor/rådgivning, utbildnings- och övningsverksamhet för bl.a. kärnenergiberedskapen, utvecklingsprojekt av olika slag samt ömsesidig medverkan i utbildnings-, informations- och konferensverksamhet. Länsstyrelserna har representation i verkets delegationer samt i vissa temporära styr- och ledningsgrupper för projektarbeten.</p>
<p>Valmyndigheten</p>
<p>Verksamhetsområdet Allmänna val och folkomröstningar.</p>
<p>Verket för innovationssystem (VINNOVA)</p>
<p>Personer från länsstyrelser är ibland medlemmar i programråd eller beredningsgrupper; bidrar till bedömning av projekt och verksamhetsrelevans ur samhällsperspektiv (del i Triple Helix), VINNOVA presenterar sin verksamhet i olika sammanhang rörande ett län eller en regions utveckling, utredningar – analyser, samfinansieringar av EU projekt etc. Länsstyrelser kan också vara sökande eller projektledare i projekt som söker finansiering på VINNOVA.</p>
<p>Verket för näringslivsutveckling (NUTEK)</p>
<p>• För de regionala utvecklingspolitiska stöden och projektmedel har NUTEK samarbete vad gäller handläggning (länsstyrelserna är remissinstanser) uppföljning, gemensam rapportering enligt regleringsbrev, konkurshandläggning,  IT-stöd (STINS), lånehantering, säkerheter. NUTEK är utbetalare av länsstyrelsernas anslag Landsbygdslån.</p>
<p>• NUTEK är expertmyndighet för de regionala tillväxtprogrammen, RTP, där länsstyrelserna är ansvariga i vissa län.</p>
<p>• NUTEK samordnar insatserna inom de geografiskt avgränsade strukturfondsprogrammen där länsstyrelserna fungerar som förvaltningsmyndigheter.</p>
<p>Vägverket</p>
<p>Vägverkets verksamhet är i de flesta avseenden mer eller mindre inflätad i länsstyrelsernas. De områden som kan illustrera samarbetsformer och gränsdragningar mellan Vägverket och länsstyrelserna är Vägplanering, Körkort och Miljökonsekvensbeskrivningar.</p>
<p>Bilaga 6</p>
<h2>Om Statskontorets fördelningsmodell för länsstyrelsernas förvaltningsanslag</h2>
<p>Statskontorets uppdrag</p>
<p>Regeringen och dåvarande Civildepartementet uppdrog i maj 1995 till Statskontoret att se över resursfördelningen mellan länsstyrelserna för dåvarande förvaltningsanslaget Länsstyrelserna m.m. (Dnr. C95/592/LST). Statskontoret skulle analysera och redovisa huruvida det skulle finnas särskilda skäl att beakta vissa parametrar som kommuner, arealstorlek, antal företag etc. vid fördelningen av förvaltningsanslaget mellan länsstyrelserna. Regeringen ville att Statskontoret skulle föreslå en generell modell som skulle kunna användas vid resursfördelningen för länsstyrelsernas förvaltningskostnader och i samband med detta också se om faktorer som effektivitet och produktivitet skulle kunna vägas in i en sådan modell.</p>
<p>Statskontorets utgångspunkt och syn på användningen</p>
<p>I början av år 1996 redovisade Statskontoret rapporten Modeller för fördelning av ramanslaget till länsstyrelserna (Statskontoret 1996:8) till regeringen. Statskontorets utgångspunkt för arbetet var den dåvarande anslagsfördelningen. Motivet för detta var enligt Statskontorets rapport att”…fördelning av ramanslaget får betraktas som ett resultat av flera årtiondens anslagsframställningar och budgetarbete.” (s. 7). Värt att notera var också att Statskontorets beräkningar baserades på att antalet län var 24, eftersom de två stora länssammanslagningarna (Kristianstads län med Malmöhus län och Göteborgs och Bohus län och Skaraborgs län med Älvsborgs län) då ännu inte hade genomförts.</p>
<p>Krav på en fördelningsmodell</p>
<p>Statskontoret ställde följande krav på en fördelningsmodell:</p>
<p>• den skall ge likartade förutsättningar för att bedriva verksamheten men inte kompensera för skillnader i servicenivå, kvalitet, avgifter och effektivitet,</p>
<p>• den skall bygga på relevanta faktiska förhållanden som samtidigt är både mätbara och opåverkbara för länsstyrelserna,</p>
<p>• den skall vara stabil och bör bygga på ett fåtal variabler.</p>
<p>Det första kravet innebar att om någon länsstyrelse skulle vara mer effektiv än de övriga skulle inte denna straffas för detta vid fördelningen av resurserna. På samma sätt skulle inte heller en länsstyrelse med högre servicegrad än de övriga få mer resurser av det skälet.</p>
<p>Med det andra kravet menades att dessa faktiska förhållanden skulle ha ett samband med länets arbetsbelastning, dvs. det skulle finnas en koppling mellan den verksamhet som genomfördes på länsnivå och finansieringsmodellen.</p>
<p>Det tredje kravet baserades på det faktum att länsstyrelserna har en komplex och omfattande verksamhet där sannolikt flera hundra faktorer påverkar länsstyrelsens kostnader för verksamheten. Då måste modellen för basfinansieringen vara någorlunda enkel och renodlad. Det gällde att finna några få variabler som mer än andra variabler faktiskt samvarierade med kostnaderna.</p>
<p>Statskontoret menade också att modellen måste tillgodose kravet på mål- och resultatstyrning. Detta skulle tillgodoses genom att ge en basfinansiering för verksamheten som styrdes genom mål och krav på resultat. Det var också Statskontorets mening att modellen ”väsentligen” skulle uppfattas som rättvis av de berörda, dvs. i det här fallet länsledningarna.</p>
<p>Metod</p>
<p>Den fördelningsmodell som Statskontoret tog fram baseras på beräkningar med hjälp av olika regressionsanalyser. I en regressionsanalys studeras en variabels statistiska beroende av en eller flera andra förklarande variabler. I Statskontorets utredning eftersträvades att få ett så högt statistiskt samband som möjligt mellan den beroende och de förklarande variablerna. I utredningen drogs slutsatsen att vissa variabler förklarade ramposternas storlek. Dessa variabler var de som redovisades nedan i modellerna 1 och 2 med bland annat folkmängd, landyta och kommunantal (modell 1A).</p>
<p>I regressionsanalysen anpassades de olika rampostvärdena (för respektive länsstyrelse) till de olika variablerna folkmängd, landyta etc. enligt den s.k. Minsta-kvadrat-metoden. Denna metod beskriver hur stora avvikelserna är ju mindre avvikelser desto bättre. Hur mycket dessa avvikelser varierar och hur dessa förklaras, dvs. hur stor del av de olika rampostvärdena som förklaras med folkmängd, landyta etc. uttrycks mellan 0 och 1. 1 innebär ett fullständigt statistiskt samband med 0 innebär att inget samband finns alls. För de modellvarianter som Statskontoret gjorde beräkningar på, uppvisades ett högt statistiskt samband (0,9827 0,9870).</p>
<p>Genom regressionsanalysen beräknas även vilken vikt de olika variablerna skall ha vid fördelningen av förvaltningsanslaget. När det gäller de olika variablernas vikt i de olika modellerna var det framförallt grundbeloppet och folkmängd som fick ett stort genomslag. Vad Statskontorets modeller dock inte förklarar är om det finns orsakssamband mellan variablerna och om de tilldelade resurserna verkligen avspeglar länsstyrelsens behov. Modellerna visar på sambanden mellan variablerna och kostnaderna. För vissa variabler finns dock i större eller mindre utsträckning ett orsakssamband. I beräkningarna är t.ex. variabeln folkmängd den variabel som mest påverkar arbetsvolymen. Detta säger i sin tur något om resursbehoven för den enskilda länsstyrelsen.</p>
<p>De olika förslagen på fördelningsmodeller</p>
<p>Statskontoret lade alltså förslag på två modeller med vissa varianter. Man diskuterade även en tredje modell som dock avfärdades (se nedan).</p>
<p>I de båda första modellerna fanns också ett grundbelopp inkluderat. Grundbeloppet var lika för samtliga länsstyrelser, oavsett övriga variabler. Beloppet motsvarade en länsstyrelses baskostnader, dvs. kostnader för ledning, (dåvarande) länsexperter, administrativ personal, grundbemanning med operativ person, lokaler och utrustning.</p>
<p>Modell 1</p>
<p>Modell 1 byggde på en fördelning efter tre variabler med en A-, B- och C-variant, se nedanstående tabell. Folkmängd är lika med länets invånare, landytan är länets yta uttryckt i km 2  och kommunantal är antal kommuner per län. När det gäller variabeln avstånd som återfinns i modell 1B och 1C är detta summan av vägavståndet mellan residensorten och varje kommuncentrum i länet samt avståndet mellan residensorten och Stockholm fågelvägen. I modell B och C utgör ett specifikt anslag, anslaget Regionala utvecklingsinsatser (1B) respektive summan av alla sakanslag (1C) variabler i modellen.</p>
<p>Modell 2</p>
<p>Den andra modellen byggde också på en fördelning efter tre variabler med en A-, B- och C-variant. Skillnaden mellan denna modell och den första var att de medel som används till administrationen av EU-stödet till jordbruket togs bort innan beräkningarna gjordes. Efter det att beräkningarna gjorts lades medel för detta ändamål till. Det senare gjordes efter en särskild fördelningsmodell framtagen i utredningen av de administrativa konsekvenserna av den gemensamma jordbrukspolitiken.</p>
<p>Modell 3</p>
<p>Det fanns även en modell 3 i rapporten men denna föreslogs inte av Statskontoret. Modellen byggde på att man för varje verksamhetsgren skulle ta fram de variabler som påverkade verksamheten mest. Därefter skulle medel beräknas per verksamhetsgren och per länsstyrelse för att sedan summeras till ramposterna i förvaltningsanslaget. Detta illustreras i nedanstående exempel.</p>
<p>Tillvägagångssättet för denna mer precisa fördelning skulle i princip vara följande: Civildepartementet samlar in och sammanställer verksamhetskostnaderna liksom idag. En summa tas fram för vad som finansieras av ramanslaget per verksamhetsgren. En regressionsanalys görs per verksamhetsgren på basis av relevanta variabler. I budgetberedningen beräknas sedan tillägg och besparingar per verksamhetsgren varefter nettobeloppet per verksamhetsgren fördelas efter de procentsatser som regressionsanalyserna resulterat i. Exempelvis fördelas de sammanlagda medlen för bostadsfinansiering med x procent på grundbelopp, y procent efter folkmängd, z procent på ett mått för bostadsbyggande och v procent på antal bostadslån. Därefter bestäms beloppet per länsstyrelse av varje läns folkmängd, bostadsbyggande och antal bostadslån.</p>
<p>Efter denna fördelning per verksamhetsgren summeras beloppen till en rampost per länsstyrelse. Liksom fallet är idag får länsstyrelserna fritt förfoga över ramposterna för att nå sina verksamhetsmål.” (ur Statskontorets rapport 1996:8, s. 35)</p>
<p>Statskontoret ansåg att modellen för närvarande inte var realiserbar och att den inte heller uppfyllde kravet på enkelhet. Statskontoret menade dock att en sådan modell skulle kunna utvecklas i framtiden, men att vägen dit var såväl lång som kostsam.</p>
<p>Andra variabler prövades också</p>
<p>Statskontoret prövade även ett antal andra variabler som kombinerades på olika sätt. Variablerna byggde delvis på en enkät som hade besvarats av länsstyrelserna. Av olika anledningar förkastades emellertid dessa variabler. Ett exempel var användningen av variabeln befolkningsändring istället för befolkningsmängd. Det visade sig att denna variabel gav ett negativt samband, dvs. om befolkningen ökade skulle anslaget minska. Ytterligare ett exempel på en variabel som prövades var ”annan finansiering”, dvs. finansiering från annan källa än genom förvaltningsanslaget. Den förkastades med argumentet att länsstyrelserna faktiskt har möjlighet att påverka genom att definiera verksamhetskostnader på olika sätt. Statskontoret drog också slutsatsen att en användning av de variabler som länsstyrelserna hade föreslagit till utredningen skulle leda till stora omfördelningar mellan länen. Dessutom skulle de länsstyrelser som lämnade förslag på olika variabler i de flesta fall vinna på sina egna förslag jämfört med dåvarande anslagstilldelning.</p>
<p>Utfallet av Statskontorets beräkningar</p>
<p>Variationen mellan länsstyrelserna var således relativt stor i förhållande till då aktuell anslagsfördelning. Skulle den nya fördelningsmodellen användas fullt ut och mellan två budgetår skulle omfördelningen bli både snabb och kraftfull. Statskontoret menade att en möjlighet därför vore att endast använda modellen för 90 procent av förvaltningsanslaget. De resterande 10 procenten skulle då kunna fördelas efter andra faktorer som modellen som sådan inte tog hänsyn till.</p>
<p>Modellens hållbarhet idag</p>
<p>Statskontorets fördelningsmodell 1A har återigen prövats för att se om de statistiska samband som uppmättes år 1996 fortfarande är höga. Beräkningarna har gjorts utifrån den anslagsfördelning som gällde för budgetåret 2003. Justeringar har gjorts av olika slag. Dels har förändringar och olikheter på förvaltningsanslaget hanterats, t.ex. belopp som har förts över mellan länsstyrelserna och samverkansorganen. Dels har de förklarande variablerna justerats. Statistik om folkmängd har justerats med 2002/03 års siffror och landyta och kommunantal har justerats eftersom antalet län har minskat efter det att Statskontoret lade fram sin rapport.</p>
<p>Den nya beräkningen visar att det statistiska sambandet mellan anslagen och de olika variablerna folkmängd, landyta och kommunantal fortfarande är hög. Förklaringsgraden är t.o.m. högre idag än vad den var år 1996 variablerna sammantaget (från 0,983 till 0,985). Det s.k. grundbeloppet har minskat i vikt då antalet länsstyrelser är något färre. En minskning har skett från 45 procent till 29 procent. Likaså har folkmängden som vikt minskat från 40 procent till 33 procent. Landytan har ungefär samma vikt, 8 procent till 7 procent. Vikten för antalet kommuner har dock ökat markant, från 8 procent till hela 31 procent. En tolkning är att antalet kommuner förklarar kostnaderna mer idag än vad den gjorde år 1996. Här har tillkomsten av de nya storlänen Skåne och Västra Götalands län och det stora antalet kommuner i dessa län, slagit igenom i beräkningarna.</p>
<h2>Referenser</h2>
<p>Riksdagstryck, propositioner och regeringens skrivelser</p>
<p>Regeringens proposition 1952:155 Kungl. Maj:ts proposition till riksdagen angående vissa åtgärder för att främja rekryteringen till polisen m.m.</p>
<p>Regeringens proposition 1970:103 Kungl. Maj:ts proposition till riksdagen om riktlinjer för en partiell omorganisation av den statliga länsförvaltningen</p>
<p>Regeringens proposition 1985/86:5 Om försöksverksamhet med samordnad länsförvaltning</p>
<p>Regeringens proposition 1988/89:154 En ny regional statlig förvaltning</p>
<p>Regeringens proposition 1996/97:36 Den regionala samhällsorganisationen</p>
<p>Regeringens proposition 1996/97:108 Ändrad länsindelning och försöksverksamhet i Västsverige</p>
<p>Regeringens proposition 1997/98:136 Statlig förvaltning i medborgarens tjänst</p>
<p>Regeringes proposition 2001/02:1 Budgetproposition för 2002  Regeringens proposition 2001/02:7 Regional samverkan och statlig</p>
<p>länsförvaltning</p>
<p>Regeringens proposition 2002/03:1 Budgetpropositionen för 2003  Regeringens proposition 2003/04:1 Budgetproposition för 2004  Riksdagens revisorer, Rapport 2001/02:4 Regeringskansliet – en</p>
<p>myndighet, tio departement eller hundra enheter?</p>
<p>Departementsserien m.m.</p>
<p>Ds C 1987:10  Samordnad länsförvaltning förslag Ds 2000:1  Kommittéhandbok</p>
<p>Ds 2000:63  Ekonomisk styrning för effektivitet och transparens</p>
<p>Ds 2000:67  Att granska sig själv: en ESO-rapport om den kommunala miljötillsynen</p>
<p>Ds 2001:15  Rapport om tillväxtavtalen Första året Ds 2002:15  Det nya Riksskatteverket</p>
<p>Ds 2003:49  En statsbudget enligt nya principer m.m. – konsekvenser för budgetlagen</p>
<p>Finansdepartementet Cirkulär 2002:7 Beredning inför 2003 års vårproposition</p>
<p>Finansdepartementet Cirkulär 2003:1 Cirkulär om mål- och resultatdialoger år 2003</p>
<p>Finansdepartementet Cirkulär 2003:6 Handledning för arbete med regleringsbrev och andra styrdokument för 2004</p>
<p>Finansdepartementet  Effektivare jordbruksadministration.</p>
<p>Rapport från utredningen om jordbruksadministrationen (Fi2001:02). (Fi 2001/2357)</p>
<p>Finansdepartementet Ehn, Peter, Om samordning.  Promemoria 2003</p>
<p>Finansdepartement Ehn, Peter,  Regionala självstyrelseorgan, kommunala samverkansorgan och länsstyrelsens roll. Promemoria  2003-10-03</p>
<p>Finansdepartementet Ekonomisk styrning i staten.  Broschyr (artikelnr Fi 2002:015)</p>
<p>Finansdepartementet  Regeringskansliets sammanställning av länsstyrelsernas årsredovisningar för 2002. Promemoria  2003-05-15  (Fi 2003/3034)</p>
<p>Finansdepartementet  Redovisningar av regeringsuppdrag om samordning mellan länsstyrelserna (Fi 2002/3435)</p>
<p>2002.034)</p>
<p>Regeringskansliet (2002)  Regeringskansliet kontroll och styrning av statlig verksamhet. Rapport 2002.020</p>
<p>Regeringskansliet (2001) Ett effektivare regeringskansli.  Rapport (SB2001/8259)</p>
<p>Statens Offentliga utredningar</p>
<p>SOU 1950:28  Länsstyrelsernas organisation och ställning inom länsförvaltningen: betänkande ( 1948 års länsstyrelseutredning)</p>
<p>SOU 1967:20–23</p>
<p>SOU 1968:47 Förvaltning och folkstyre  (Länsdemokratiutredningen)</p>
<p>SOU 1989:5 Samordnad länsförvaltning  (Utredningen om samordnad länsförvaltning)</p>
<p>SOU 1995:27 Regional framtid  (Slutbetänkande av Regionberedningen)</p>
<p>SOU 1997:57  I medborgarnas tjänst: en samlad förvaltningspolitik för staten (Slutbetänkande av Förvaltningspolitiska kommissionen)</p>
<p>SOU 1998:166  Regional frihet och statligt ansvar – en principiell diskussion (Delbetänkande av Den parlamentariska regionkommittén (PARK))</p>
<p>SOU 1998:168 I skärningspunkten  (Delbetänkande av Den parlamentariska regionkommittén (PARK))</p>
<p>SOU 2000:85  Regionalt folkstyre och statlig länsförvaltning (Slutbetänkande av den parlamentariska regionkommittén [PARK])</p>
<p>SOU 2001:4  Kemikalieinspektionen: översyn av verksamhet, resurser och finansiering (Kemikalieutredningen)</p>
<p>SOU 2002:105 Klart som vatten  (Utredningen svensk vattenadministration)</p>
<p>SOU 2003:63  En sammanhållen administration av socialförsäkringen</p>
<p>(Utredningen angående socialförsäkringsadministrationen) SOU 2003:88 Gemensamt finansierad utjämning i kommunsektorn</p>
<p>(Utjämningskommittén)</p>
<p>SOU 2003:123  Utvecklingskraft för hållbar välfärd (Ansvarskommittén)</p>
<p>Övrig litteratur</p>
<p>Ekonomistyrningsverket (1999)  Avgifter 1998 – om avgiftsbelagd verksamhet i staten. Rapport 1999:12</p>
<p>Ekonomistyrningsverket (2000)  Att styra avgiftsbelagd verksamhet.</p>
<p>Rapport 2000:21</p>
<p>Ekonomistyrningsverket (2002)  Alla myndigheter får ta betalt. Rapport 2002:7</p>
<p>Ekonomistyrningsverket (2003)  En kartläggning av användningen av myndigheternas årsredovisningar i Regeringskansliet. Rapport 2003:4</p>
<p>Ekonomistyrningsverket (2003)  Översyn av länsstyrelsernas finansiella styrning. Rapport dnr  12-387/2003</p>
<p>Landstingsförbundet och Svenska kommunförbundet (2003) Nya samverkansorgan – Regionfrågans utveckling i landet.  Ansvarsprojektet</p>
<p>Länsstyrelserna – vad gör vi och för vem. Broschyr Riksrevisionsverket (1993)  Myndigheters finansiering i ett bespa-</p>
<p>ringsskede.  Rapport 1999:3.</p>
<p>Riksrevisionsverket (1993) Länsstyrelsernas finansiering.  Rapport F 1993:28</p>
<p>Riksrevisionsverket (1995)  Ersättning till länsstyrelserna för utbetalning av lönegaranti. Rapport 1995:14</p>
<p>Riksrevisionsverket (1996)  Förvaltningspolitik i förändring.</p>
<p>Rapport 1996:50</p>
<p>Riksrevisionsverket (1997)  Länsstyrelsernas miljövårdsarbete i förändring. Rapport 1997:47</p>
<p>Riksrevisionsverket(1997)  Länsstyrelsernas medfinansiering av EU:s strukturfondsprogram. Rapport1997:44</p>
<p>Statskontoret (1993)  Länsstyrelserna – vissa styrningsfrågor. Promemoria  1993-01-14</p>
<p>Statskontoret (1996)  Modeller för fördelning av ramanslaget till länsstyrelserna. Rapport 1996:8,</p>
<p>Statskontoret (1997)  Länsstyrelsernas IT-stöd för hantering av deponerade medel. Promemoria  1997-12-17</p>
<p>Statskontoret (1998)  Länsstyrelsen – gårdagens eller morgondagens förvaltning. Rapport 1998:19</p>
<p>Statskontoret (1999)  En samlad administration av lönegarantin.</p>
<p>Rapport 1999:20</p>
<p>Statskontoret (2001) Samverkan 6.1.  Rapport 2001:01 Statskontoret (2002) Bättre styrning av socialförsäkringens administration.  Rapport 2002:26</p>
<p>Statskontoret (2003)  Styrning av länsarbetsnämndernas verksamhet.</p>
<p>Rapport 2003:2</p>
<p>Statskontoret (2003)  Statsbidrag till kommuner och landsting.</p>
<p>Rapport 2003:5</p>
<p>Sandberg, Siv och Ståhlberg, Krister. Nordisk regionalförvaltning i förändring,  Åbo 2000</p>
