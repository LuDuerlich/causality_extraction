<h1>Sammanfattning</h1>
<h2></h2>
<p>Förutsättningarna för att nå miljökvalitetsmålet Giftfri miljö  kommer inte att vara på plats till 2020 trots att åtgärder har vidtagits. Med nuvarande arbete kommer det dröja mycket länge innan målet kan nås.</p>
<p>Syftet med denna strategi är att öka möjligheterna att uppnå målet. För att detta ska kunna ske behöver samhället prioritera och kraftsamla sina insatser. Tillräcklig kraft måste ägnas åt de allra viktigaste insatserna för att nå målet. Försiktighetsprincipen och substitutionsprincipen är grunden. Med dessa som utgångspunkt ska samhällets resurser användas på ett så verkningsfullt och kostnadseffektivt sätt som möjligt.</p>
<p>I detta betänkande redovisar vi vad som krävs för att uppnå målet om en giftfri miljö, samt generationsmålets delar om minimal miljöpåverkan på människors hälsa och kretslopp fria från farliga ämnen. Vi analyserar tänkbara åtgärder och prioriterar bland dessa. Vi föreslår etappmål för de allra viktigaste insatserna och väljer de åtgärder som vi bedömer är mest verkningsfulla och kostnadseffektiva. Det är viktigt att insatserna står i proportion till hur stora problemen är.</p>
<h2>Vårt förslag till strategi – kraftsamling kring prioriterade insatser Samhällets gemensamma ansvar för att nå målen</h2>
<p>Riksdag och regering har ansvar för lagstiftning och för att styra myndigheterna. Det behövs emellertid insatser från alla delar av samhället – myndigheter, forskning, kommuner, näringsliv och det civila samhället – för att nå målet om en giftfri miljö och generationsmålets delar om minimal miljöpåverkan på människors hälsa och kretslopp fria från farliga ämnen. Detta är en viktig utgångspunkt för strategin:   Bedömning om samhällets gemensamma ansvar för att nå målen.</p>
<h2>Tidigare föreslagna etappmål utgör en integrerad del av strategin</h2>
<p>Miljömålsberedningen föreslog i SOU 2011:34 tre etappmål för att minska riskerna med farliga ämnen. Regeringen fastställde etappmålen genom beslut den 26 april 2012. De utgör en integrerad del av strategin.  Etappmål om särskilt farliga ämnen.  Etappmål om kunskap om ämnens hälso- och miljöegenskaper.  Etappmål om information om farliga ämnen i varor.</p>
