<h1>Sammanfattning</h1>
<h2>Uppdraget</h2>
<p>Enligt uppdraget skall utredaren lämna förslag på hur Institutet för tillväxtpolitiska studier (ITPS) skall kunna öppna nya kontor och bankkonton i utlandet samt ta på sig samtliga förpliktelser och befogenheter som följer av att vara arbetsgivare för lokalanställd personal i utlandet. Utredaren skall kartlägga de förutsättningar som råder i dag, analysera vilka förändringar som är nödvändiga och ge förslag på lämpliga lösningar. Eventuella ekonomiska konsekvenser skall redovisas. Slutligen skall utredaren utarbeta och redovisa förslag till nödvändiga ändringar i ITPS instruktion (bilaga 2)  och andra författningar.</p>
<p>Utredaren skall även ange om den föreslagna lösningen kan användas av andra myndigheter med liknande behov.</p>
<h2>Förslag</h2>
<p>Genom ändring i förordning (2000:1133) med instruktion för ITPS kan institutet ges möjlighet att öppna utlandskontor. Lydelsen av en ny paragraf skall då vara följande:</p>
<p>De utlandskontor som i dag administreras av en ambassad eller ett generalkonsulat tas över av ITPS.</p>
<h2>Genomförande</h2>
<p>En ny förordning föreslås träda i kraft den 1 april 2003.</p>
<h2>Ekonomiska konsekvenser</h2>
<p>Ett genomförande av förslaget skall ske inom ramen för det anslag ITPS får för sin verksamhet.</p>
<h2>Andra myndigheter</h2>
<p>Genom ändring i andra myndigheters instruktion, motsvarande den för ITPS föreslagna (4 a §), kan respektive myndighet ges möjlighet att öppna utlandskontor.</p>
