<h1>SAMMANFATTNING</h1>
<h2>I NNEHÅLLSFÖRTECKNING</h2>
<h2>I NNEHÅLLSFÖRTECKNING</h2>
<h2>1.  KAP P ROBLEMFORMULERING</h2>
<h2>1 KAP. PROBLEMFORMULERING</h2>
<p>Jämställdhet kan beaktas i många olika slag av regler, exempelvis arbetsrätt, arbetsmiljö, villkor för verksamheter, planering och byggande av anläggningar, upphandling av entreprenader, trafikering och mycket annat.</p>
<p>Jag inriktar mig på kommunikationer och sektorslagarna för planering och prövning av väg, järnväg, flyg och sjöfart, men med utblickar på beslut om finansiering och genomförandet samt på kommunal planering och projektprövning enligt miljöbalken. Det är ett brett fält och jag avgränsar rejält.</p>
<p>Detta inledande kapitel formulerar frågor och påståenden, som arbetshypoteser till de följande som beskriver reglerna och resonerar om tänkbara förbättringar.</p>
<h2>1.1 F RÅGESTÄLLNINGAR</h2>
<p>En mängd faktorer styr möjligheten att låta jämställdhet vara ett av de perspektiv som får påverka beslut på olika nivåer som hanterar kommunikationer. Den omfattande beslutshierarkin skapar ordentligt med spännvidden i problematiken, och jag plockar ut det som bör vara av intresse för regler om planering och prövning av väg, järnväg m.m. kommunikationer:</p>
<p>• Beslutsnivåer kan vara övergripande eller detaljinriktade och förutsätter då olika angreppssätt; är det  om-vad eller var-hur-när-frågor?. Hur kan jämställdhet formuleras adekvat för respektive nivå?</p>
<p>• Beslutens förberedelseprocedurer kan vara öppna med offentlighet och breda remisser eller slutna. Vilka aktörer tar till vara jämställdhet i olika procedurer?</p>
<p>• Beslutets ramar (gränser för beslutsutrymmet) sätts på olika sätt; är det skyddskrav, riktvärden eller mål, politiska värderingar, pengar eller annat som drar gränserna? Vilka av dem utgör hinder för jämställdhet och vad samverkar?</p>
<p>• Beslut fattas på olika sätt; är det avvägningar, rimlighetsbedömningar, absoluta gränser eller annat? Hur kan jämställdhet komma in i de olika typerna av beslut? Som en extra vikt på vågen, en värderingsgrund eller ett eget stopp?</p>
<p>• Beslut har olika funktioner: exempelvis att planera för en samlat bra lösning, pröva om ett förslag klarar lägsta godtagbara nivån eller skapa förutsättningar för ständiga förbättringar? Vilka slags jämställdhetsaspekter måste finnas med eller passar in i respektive funktion?</p>
<p>• Beslut fattas i ”olika världar”; är det tekniker, jurister, politiker, samhällsvetare, experter av andra slag eller en blandning? Hur ska förutsättningarna för jämställdhet uttryckas, för att verkligen nå in i de olika typerna av beslutsrum?</p>
<h2>1. KAP  P ROBLEMFORMULERING</h2>
<p>• Beslutens formulering och omfattning skiljer sig; kortfattade jan/nej, motiverande resonemang, gränsättande eller målstyrande? Vilka jämställdhetsfrågor mår bra av respektive typ?</p>
<p>• Begreppet jämställdhet är mer eller mindre synligt i regelverken och kan antas stå för olika saker beroende på sammanhanget. Hur kan begreppet synlig- och tydliggöras bäst för respektive sammanhang?</p>
<p>Jag tar stöd av frågorna i den fortsatta analysen av regler och förslag, men har ingen möjlighet att besvara dem i denna utredning.</p>
<h2>Beslut på olika nivåer</h2>
<p>Beslut kan vara övergripande och av policykaraktär, detaljerade och genomförandeinriktade eller många ting där emellan. Olika aktörer har initiativet, ansvaret och ”inträdesbiljett” till olika nivåer.</p>
<p>För att bedöma styrverkan och vad reglerna egentligen styr i olika beslutsskeden, är det en god början att klargöra</p>
<p>• vilka slags frågor som passar in i respektive typ av beslut och skede</p>
<p>• hur besluten hänger ihop, eller inte</p>
<p>• vilken kunskaps- och värdegrund de beslutande har</p>
<p>Bild 1 på nästa sida karakteriserar några typiska skeden och i den följande texten går jag närmare in på nivåerna och vilka slags jämställdhetsfrågor som kan tänkas vara i fokus där.</p>
<h2>Policynivån</h2>
<p>Övergripande beslut är exempelvis Riksdagens beslut om budget, om ny lagstiftning och om inriktningen av infrastrukturplaneringen enligt lagen om nationell väghållning m.m. Det är också regeringens instruktioner om sektorsinriktningen genom exempelvis målformulering, uppdrag eller regleringsbrev. Men det kan också vara det första steget i planeringen av nya anläggningar, den s.k. förstudien som genomförs av sektorn i enlighet med väglagen.</p>
<p>På denna beslutsnivå dominerar frågorna ”om”, ”vad” och ”varför”. De visioner och strategier som formuleras kan sällan bli konkreta, men viktiga förutsättningar för jämställdhet bör ändå kunna formuleras redan nu:</p>
<p>• frågan om jämställdhet görs synlig, som en förutsättning bland andra,</p>
<p>• beslutsunderlag tar upp både fakta om både män och kvinnor och ser saken i såväl kvinnligt som manligt perspektiv,</p>
<h2>1. KAP  P ROBLEMFORMULERING</h2>
<p>• konsekvensbeskrivningar av alternativa visioner och strategier tar upp följderna såväl för kvinnor som för män,</p>
<p>• utvärdering av alternativa visioner (mål) eller alternativa strategier för att nå dit, görs med stöd av både kvinnliga och manliga värderingsgrunder, dvs. både män och kvinnor deltar,</p>
<p>• inriktningen (ambitionen, prioriteringen) av jämställdhetsarbetet i de kommande besluten anges i klartext.</p>
<p>Sammanfattningsvis handlar denna nivå enligt min mening i första hand om att frågan ska komma fram; det är en ”att-fråga”.</p>
<h2>BILD 1</h2>
<p>Om-vad-varför? Var? Hur-när?</p>
<h2>Policy</h2>
<p>Budget, lag, sektorsinriktning, förstudier m.m.</p>
<p>Visioner? Syften?</p>
<h2>Översiktliga planer</h2>
<p>Översiktsplan PBL, regionplan, sektorsplaner vatten m.m.</p>
<p>Vad bör platsen användas till?</p>
<h2>Utvecklingsplaner</h2>
<p>Fördjupning översiktsplan, vägutredning m.m.</p>
<p>Var kan ”det” läggas?</p>
<h2>Detaljerade planer</h2>
<p>Detaljplan PBL, vägutredning. m.m.</p>
<p>Var placeras det? Principer för utformning?</p>
<h2>Prövningsbeslut miljöbalk mfl</h2>
<p>Lov, tillstånd, dispenser, arbetsplan väg</p>
<p>Genomförandet – hur? När?</p>
<h2>1.  KAP P ROBLEMFORMULERING</h2>
<h2>Plannivåer</h2>
<p>Planer kan vara översiktliga och visionära (med eller utan fysisk/geografisk koppling) eller bindande och styrande i detalj.</p>
<p>Översiktliga fysiska planer är exempelvis vägutredning, järnvägsutredning och kommunal översiktsplanering. De hanterar ”vad” områden bäst används till och bedömer ”var” lämplig lokalisering av kommunikationer finns, utifrån grova korridorer. Var finns således goda förutsättningar att ta emot och dra nytta av anläggningen?</p>
<p>Det kan vara svårt att detaljerat ange hur planerna är relevanta för jämställdhet med tanke på kommunikationerna. Men typiska frågor bör gå att identifiera. Det kan kanske gälla planens betydelse för ändrade förhållanden mellan stad/land, med nya transportmönster, ändrad servicegrad, arbetsmarknad och bostadsformer samt hur det på olika sätt inverkar på kvinnors och mäns vardag. Det ger utgångspunkt för att få:</p>
<p>• för planen viktiga aspekter på jämställdhet synliga, som en förutsättning bland andra</p>
<p>• beslutsunderlag som blir tillräckligt brett och djupt, när det tar upp manliga och kvinnliga perspektiv på sakfrågorna som planen hanterar</p>
<p>• konsekvensbeskrivningar av alternativa sätt att nå planens mål (syfte) som tar upp följderna såväl för kvinnor som för män</p>
<p>• utvärdering av alternativa lösningar med stöd av både kvinnliga och manliga värderingsgrunder</p>
<p>• inriktningen (ambitionen, prioriteringen) av jämställdhetsarbetet i de kommande besluten tydlig.</p>
<p>På den översiktliga nivån är jämställdhet fortfarande en ”att”-fråga, att synas, men det blir allt mera intressant ”vad” som är relevant att ta upp.</p>
<p>Detaljerade planer som exempelvis arbetsplan för väg, järnvägplan och detaljplan enligt plan- och bygglagen, medger viss markanvändning, ger byggrätt och anvisar principer (inte detaljer) för utformning. Det finns således fortfarande ”var-frågor” kvar, men nu med inriktning på placeringen inom en korridor snarare än lokalisering av korridoren. Beslutens styrverkan gör emellertid att de måste hantera även genomförandeinriktade frågor om ”hur” och ”när”.</p>
<p>Detta är förmodligen sista chansen att effektivt styra förutsättningarna för jämställda kommunikationer; sen är det inte mycket att göra åt sträckningar och stationslägen eller hållplatser. Man slipper också ta upp grundläggande detaljer varje gång, genom att tydligt lägga fast principer. Det kan t.ex. gälla att få öppna, ljusa (trygga) passager och lägen för hållplatser. Det ger en god grund för att fullfölja kloka tankar ända ner i upphandlingen och genomförandet av byggande och trafikering.</p>
<p>Även i denna plannivå är det viktigt att få:</p>
<h2>1. KAP  P ROBLEMFORMULERING</h2>
<p>• för planen viktiga aspekter på jämställdhet  synliga , som en förutsättning bland andra som ska beaktas vid avvägningarna i beslutet,</p>
<p>• beslutsunderlag som blir tillräckligt brett och djupt, när det tar upp manliga och kvinnliga perspektiv på sakfrågorna som planen får hantera,</p>
<p>• konsekvensbeskrivningar av alternativa  utformningar  med tanke på följderna för både kvinnor och för män, så att planens syfte kan nås på samlat bästa sätt,</p>
<p>• en utvärdering av alternativa lösningar med stöd av både kvinnliga och manliga värderingsgrunder</p>
<p>• klargjort vilka genomförandefrågor som måste  följas upp  i de fortsatta besluten, så att inte tidigare ambitioner faller på målsnöret.</p>
<p>Detaljerade planer måste således klara av att konkretisera ”hur-frågor” som ska fullföljas i byggande och trafikering.</p>
<h2>Prövning – tillstånd, lov, dispenser</h2>
<p>Prövningsbesluten om den konkreta verksamheten (miljöfarlig verksamhet, byggande i vatten, byggande av anläggningar m.m.) är väldigt specialiserade och ingen av dem är (idag) direkt riktad på att säkra jämställdhet. På så sätt kan man tycka att denna beslutsnivå just nu är irrelevant för jämställdhet. Men eftersom besluten så att säga av misstag kan förstöra tidigare, goda ambitioner, så måste ändå jämställdhet finnas kvar som en ”att-fråga”. De av planerna preciserade genomförandefrågorna måste klaras, med andra ord. Det är dock oklart vilka aktörer som kan tänkas ta på sig detta av egen kraft eller efter påtryckning.</p>
<p>I framtiden är det rimligt att anta att ett jämställdhetsperspektiv blir en tydligare del i hållbar utveckling och som sådan en nödvändig del av den formella utvärderingen som görs av beslutsfattaren.</p>
<h2>Genomförandet</h2>
<p>Som nyss sagts, kan långvariga och goda ambitioner med lätthet haverera i det sista skedet. Om villkor inte klargörs vid upphandling, om hur anläggningar ska utformas, och om sanktioner motsvarande dem som finns för förseningar inte kopplas dit, så lär det bli besvikelser i många fall när resultatet står där.</p>
<p>Det finns många teorier om hur beslut fattas, och det ska jag inte veckla in mig i. Men en enkel skiss behövs, för att illustrera hur man kan se olika slags regler som gränser och stöd för beslut. Annars är det stor risk att var och en ger sin egen innebörd till de följande resonemangen. Observera att jag inte påstår att det jag här beskriver är den enda och rätta synen på ramarna för beslutsfattande. Jag visar bara hur jag har tänkt, för att undvika missförstånd!</p>
<h2>1.  KAP P ROBLEMFORMULERING</h2>
<h2>Bild 2 Gränser för beslut Höga värden ska tas tillvara</h2>
<p>• Riksintressen exploatering</p>
<p>• Riksintressen bevara</p>
<h2>Sämre får det inte bli</h2>
<p>• Miljökvalitetsnormer</p>
<p>• Detaljplaners gränsvärden</p>
<p>• Riskområden</p>
<p>• Stoppregler hälsa & miljö</p>
<p>Beslutsrummet – som man inte får gå utanför i sina beslut – kan typiskt sett avgränsas av regler om tak med höga värden, golv som stoppar de värsta missarna och väggar som varierar med tid och plats.</p>
<p>Beslutsmodellen använder jag för att bena ut vilka regler som finns och formulera idéer om förbättringar. Det blir ingen fullständig analys utan ett första steg, som behöver både kritiseras och vidareutvecklas.</p>
<h2>1.  KAP P ROBLEMFORMULERING</h2>
<h2>Inne i rummet</h2>
<p>Inne i beslutsrummet gör beslutsfattare ”som man vill”. Med stöd av hänsynsregler görs bedömningar av vad som är rimlig stränga krav på kommunikationsprojektet. Avvägningsregler ger stöd för att resonera för och emot vilka intressen som väger tyngst, när de konkurrerar med varandra. Hur stort utrymme det finns för värderingarna beror på var taket, golvet och väggarna finns, och jag tar strax upp dem.</p>
<p>Stöden för beslutsfattarens bedömningar är av olika slag. Hänsynsregler säger exempelvis att utvecklingen av projektet ska beakta även natur, kultur, landskap och estetik jämte frågor om teknik och ekonomi. En rimlig ”mix” eftersträvas och mixen beror bl.a. på vilka sakfrågor lagstiftaren lyfter fram.</p>
<p>Avvägningsregler är ett specialfall bland hänsynsreglerna, inriktade på direkta konkurrenssituationer mellan några utpekade intressen. För kommunikationerna är det förmodligen mest relevant då det gäller beslut om markanvändning. Ofta handlar det om att exploatering står emot bevarande, och då är det respektive intresses betydelse för ekologi, ekonomi samt sociala (kulturella) förhållanden som ska ge stöd för att prioritera.</p>
<p>Tillämpningen i verkligheten inne i rummet beror i stor utsträckning på beslutsfattarens egna grundläggande värderingar och preferenser; vad denne ser/uppfattar och respekterar. När beslutsrummet är stort, kan ”samma” situation leda till tämligen olika resultat, helt lagligt, om beslutsfattarna är olika.</p>
<p>• Hur ska hänsynsregler se ut, som medger även ett jämställt perspektiv vid rimlighetsbedömningar?</p>
<p>• Kan jämställdhet fungera som en flyttbar vikt på vågen som skapas av avvägningsregler?</p>
<h2>Taket</h2>
<p>Taket representerar de höga värden samhället behöver för sin fortlevnad och som vi måste hushålla med för att ha kvar för kommande generationers behov. Det kan exempelvis gälla värdefull natur- och kulturmiljö men också användbara strukturer och system för samhället, av bebyggelse och kommunikationer eller goda lägen för olika slag av anläggningar.</p>
<p>• Vilka ”takfrågor” behöver synliggöras med tanke på jämställdhet?</p>
<p>Det ligger nära formuleringen av mål, när det handlar om jämställdhet, och taket blir förmodligen lätt att fylla.</p>
<h2>Golvet</h2>
<p>Golv ska stoppa beslut som gör samhället sämre än vad som är acceptabelt. För miljöfrågor kan det t.ex. handla om att luften inte får bli</p>
<h2>1.  KAP P ROBLEMFORMULERING</h2>
<p>smutsigare än ett visst gränsvärde. Det kan också vara en viss miniminivå man måste klara av, för att få vara med alls.</p>
<p>• Var går gränsen för det acceptabla i olika jämställdhetsfrågor, som är av betydelse för kommunikationer?</p>
<p>Lika lön för lika arbete låter som ett enkelt exempel på ”golv”, men när det gäller kommunikationer är det knepigare att formulera.</p>
<h2>Väggar</h2>
<p>Väggarna är lite flyttbara, eftersom de beror på de faktiska (fysiska) förutsättningarna på en viss plats respektive de praktiska (politiska) ambitionerna en viss tidsepok. De faktiska och praktiska förutsättningarna är genomförandeinriktade – vilka beslut är ”möjliga” att ta? Går beslutet att genomföra på en viss plats och finns resurser och har det acceptans i samhället?</p>
<p>Fysiska förutsättningar kan exempelvis handla om läget i regionen, och därmed möjligheten att nyttja olika slag av samhällsservice, som ger vissa utgångspunkter för lokalisering av kommunikationer.</p>
<p>Den politiska viljan kan ta sig uttryck i mål och riktlinjer men också visa sig i tilldelning av resurser eller annat stöd som utbildning eller opinionsbildning.</p>
<p>• Finns det faktiska – fysiska – förutsättningar som sätter gräns för besluten om kommunikationer? Jämställdhetens kulturbundenhet antyder i varje fall att platsen borde vara av betydelse.</p>
<p>• Vilka politiska mål, riktlinjer och åtgärder behöver formuleras för att vidga respektive minska beslutsutrymmet, för att främja jämställda perspektiv i beslutsfattandet om kommunikationer?</p>
<p>Slutsatserna kan knappast formuleras innan analysen gjorts, men redan en genomgång av olika vinklar på besluten runt kommunikationer ger åtminstone en antydan om vad man kan ta itu med.</p>
<h2>Skapa beslutsprocesser som kan utveckla jämställdhetsperspektiv</h2>
<p>Olika slags beslutsprocesser har olika god förmåga att hantera de komplexa frågorna som jämställdhet för med sig. För att främja en god hantering behövs tydlig kunskap om följderna för män och för kvinnor.</p>
<p>Min hypotes är att erfarenheterna av det mångåriga och internationella arbetet med miljökonsekvensbeskrivningar kan användas för att utveckla beslutsprocesserna även med avseende på jämställdhet. Principerna för MKB ger sannolikt goda förutsättningar för att hantera de flesta slags komplexa frågeställningar. Det beror på följande:</p>
<p>• Berörda kompetenser ska delta samtidigt och från tidigt skede, så att idéerna kan utvecklas med hänsyn till i detta fall båda könen.</p>
<h2>1. KAP  P ROBLEMFORMULERING</h2>
<p>• Alternativdiskussioner ökar förutsättningarna för att visa sådan hänsyn.</p>
<p>• Tydliga beskrivningar av sannolika konsekvenser för både kvinnor och män gör insiktsfulla beslut möjliga.</p>
<h2>Sätt beslutsramar som främjar jämställdhet</h2>
<p>Men det är samtidigt nödvändigt att se begränsningarna för konsekvensbeskrivningar av olika slag. Ett utmärkt beslutsunderlag kan t.ex. aldrig ge ”bättre” beslut är vad reglerna som sätter ramarna för beslutet medger.</p>
<p>Även regler om besluten måste därför tas upp, dvs. gränserna för beslut, beslutets formulering och kraven på beslutsfattare med avseende på kompetens och liknande frågor.</p>
<h2>1.  KAP P ROBLEMFORMULERING</h2>
<p>Hur fungerar beslutsprocessen för lokalisering och byggande av kommunikationsanläggningar? Hur kan de olika kuggarna i processerna vara relevanta för jämställdhet och finns kopplingar till trafikeringen?</p>
<p>Kapitlet tar upp de fyra kommunikationslagarna – väg, järnväg, luftfart och sjöfart – samt miljöbalken och plan- och bygglagen. Tillsammans bildar de grunden för prövning av utbyggnad av kommunikationer.</p>
<p>De styrmedel jag främst tittar på är portalparagrafen, som slår an tonen i besluten, beslutsunderlagen, som gör det möjligt att förstå, hänsynskraven, som skärper tonen för vissa intressens skull, och aktörernas ansvar, så det blir något gjort.</p>
<p>Beskrivningen av reglerna inleds med ett resonemang, relevanta regler citeras därpå och slutligen finns en skiss till förändringar.</p>
<h2>2.1 K OMMUNIKATIONSLAGARNA</h2>
<h2>2.1.1 Syfte och mål slår an tonen Portaler saknas</h2>
<p>Ingen av regelverken om kommunikationer har egentliga portalparagrafer, som beskriver det yttersta syftet med regleringen. De olika reglerna visar emellertid vad det går ut på (jag bortser här från medelsfördelningen):</p>
<p>• Järnväg och väg behöver redskap för att pröva var lämplig lokalisering finns och för att skaffa just den marken. Besluten binder hänsynsnivån, bl.a. utformningen. Regleringen skapar också former för samråd med andra aktörer och fördelar makten dem emellan. Beslutsinstrumenten fokuserar teknik, ekonomi, natur och kultur.</p>
<p>• Flygplatsers lokalisering prövas (främst) genom miljöbalken och Luftfartslagen ägnar sig mest åt trafiken, med fokus på säkerhetsfrågor för luftfartyg, besättning m.m., miljökrav på luftfartyg samt trafikerarens kompetens och ekonomiska förutsättningar.</p>
<p>• Hamnars lokalisering prövas genom miljöbalken, men hamnens utnämning till ”allmän”, vilket medför mer trafik, görs med Farledslagen. Läget i regionen liksom olika näringars behov av allmän hamn spelar då in. Var ”vägen” för fartygen ska lokaliseras, det bestäms också med farledslagen. Säkerhetsfrågor står i fokus, men även farledens störningar för omgivningen.</p>
<h2>Regler</h2>
<p>Saknas.</p>
<h2>Slutsatser.</h2>
<p>Ingen av lagarna använder begrepp som tydligt pekar ut jämställdhet som en del av de allmänna intressen lagen ska främja.</p>
<p>En modern portalparagraf, liknande plan- och bygglagens eller miljöbalkens, kunde emellertid ta upp både de transportpolitiska målen och precisera vilka aspekter som ska finnas med vid bedömningar av vad som är lämpliga lägen och rimliga hänsynskrav. Jämställdhet passar in som en av dessa aspekter.</p>
<h2>2.1.2 Hänsynskrav – skärper tonen för vilka intressen? Genomförbarheten präglar urvalet av intressen</h2>
<p>Lagarnas syfte, att ”ordna” kommunikationssystem, bidrar förmodligen till att de allmänna intressen som namnges i reglerna ofta handlar om sådant som kan hindra byggandet av vägen, järnvägen etc. Det är natur, kultur, landskap, störningar men också teknik och ekonomi. Dessa exemplifieringar på allmänna intressen gör det svårt – omöjligt? – att tolka in jämställdhet som en ”doldis” men dock deltagare på vagnen. Hänvisningar till miljöbalken förstärker sin del av allmänna intressen, men inte heller där finns så stor öppning för jämställdhet, vilket jag återkommer till.</p>
<p>Urvalet av regler nedan illustrerar typen av intressen i kommunikationslagarna. Om samma typ av regel finns i flera av lagarna tar jag bara upp den en gång, eftersom jag inte har till uppgift att närmare analysera skillnaderna mellan dem utan förutsättningarna för jämställdhet i dem.</p>
<p>Järnväg 1 kap 3 och 4 §§</p>
<p>Vid planläggning av järnväg och vid prövning av ärenden om byggande av järnväg skall 2-4 kap., 5 kap. 3 § och 16 kap. 5 § miljöbalken  tillämpas. … Vid planläggning, byggande och underhåll av järnväg skall hänsyn tas till både enskilda intressen och allmänna intressen  såsom miljöskydd, naturvård och kulturmiljö . En estetisk  utformning skall eftersträvas.</p>
<p>Vid planläggning och byggande av järnväg skall tillses, att järnvägen får ett sådant läge och utförande att ändamålet med järnvägen  vinns med minsta intrång och olägenhet utan oskälig kostnad , och att hänsyn tas till stads– och landskapsbilden  och till natur– och kulturvärden .</p>
<p>Väglag 4 § … Vid väghållning skall tillbörlig hänsyn tas till enskilda intressen och till allmänna intressen , såsom trafiksäkerhet, miljöskydd, naturvård och kulturmiljö . En estetisk  utformning skall eftersträvas.</p>
<p>Tillstånd får beviljas bara om hinder inte möter av hänsyn till det allmänna . Vid prövningen skall hänsyn, förutom till annat, tas till markförhållandena , till störningar  som kan uppkomma för omgivningen och till totalförsvaret . Vidare skall hänsyn tas till sökandens tekniska  och ekonomiska  förutsättningar att driva flygplatsen.</p>
<p>Avser prövningen inrättandet av en flygplats som skall kunna användas under instrumentväderförhållanden (trafikflygplats), utbyggnad av en flygplats till trafikflygplats eller ombyggnad av en trafikflygplats, skall prövningen omfatta även investeringens lönsamhet  och dess inverkan på andra flygplatser  i regionen.</p>
<p>Vid tillståndsprövning skall 3 och 4 kap., 5 kap. 3 § och 16 kap. 5 § miljöbalken  tillämpas.</p>
<p>Farledslagen 1 och 3 §§</p>
<p>En allmän farled eller en allmän hamn får inrättas, om farleden eller hamnen är av väsentlig betydelse för den allmänna samfärdseln . En allmän farled får även inrättas, om den är av väsentlig betydelse för fiskerinäringen  eller om den är av väsentlig betydelse för trafiken med fritidsbåtar och det behövs med hänsyn till säkerheten  i farleden.</p>
<p>Om det är påkallat med hänsyn till det ändamål som en allmän farled skall tillgodose, skyddet för hälsan eller miljön eller hushållningen  med mark och vatten och andra resurser, säkerheten  i farleden eller i övrigt med hänsyn till allmänna intressen eller enskild rätt, får regeringen eller den myndighet regeringen bestämmer meddela särskilda föreskrifter om hur den allmänna farleden skall ordnas och begagnas.</p>
<h2>Slutsats</h2>
<p>Med skohorn kan några jämställdhetsfrågor klämmas in under rubriken trafiksäkerhet, när det gäller läget för hållplatser kanske, men inte när det gäller lokaliseringen i stort.</p>
<p>Genom en tydlig portalparagraf, så kommer jämställdheten att bli synlig. Men beslutstraditioner är starka, så förmodligen behöver intresset av jämställdhet upprepas jämte andra allmänna intressen i följande paragrafer också, för att inte glömmas bort.</p>
<p>Det kan också - med fog - tolkas så att frågan inte är relevant i en viss hänsynsparagraf, om jämställdhet inte nämns jämte natur, kultur m.m. Det som inte syns finns inte, som känt är. I vart fall inte i en lag som är skriven så att vissa intressen dyker upp igen då och då. Jämför plan- och bygglagen nedan, som är annorlunda uppbyggd.</p>
<p>Ordet bör således nämnas, men hur? Frågan om jämställdheten lämpligast ska formuleras som ett av andra intressen, eller som en värderingsgrund likt ekologiska, sociala och samhällsekonomiska aspekter eller om det bara vara en checkpunkt på en lista, kan jag inte bedöma nu. Det är en analys som tarvar ett betydligt vidare perspektiv.</p>
<h2>Grunden finns lagd</h2>
<p>Både järnväg och väg har reglerade planeringsprocesser med:</p>
<p>• en förstudie som klargör planeringsförutsättningarna</p>
<p>• ett utredningsskede, om det finns alternativa lokaliseringar, för att bedöma dess lämplighet och</p>
<p>• ett planskede som ger ”byggrätt” och anger villkor för byggandet.</p>
<p>Under alla skedena löper som grön tråd arbetet med konsekvensbeskrivningar. Miljöbalkens regler gäller för miljökonsekvensbeskrivningen och de går jag igenom i följande avsnitt. Jag vill dock konstatera redan nu att jämställdhet inte naturligen läses in i miljöbalkens ”hälsa, miljö, hushållning”. Håll dock i minnet att det finns en koppling till plan- och bygglagen, som kan vara intressant att bygga vidare på.</p>
<p>Luftfartslagen har krav på MKB till ansökan om tillstånd till ”projektet”, men ingen reglerad planeringsprocess med förstudie, lokaliseringsutredning m.m. Det är naturligt eftersom lokaliseringsprocessen egentligen sker inom miljöbalken. Farledslagen fungerar på motsvarande sätt.</p>
<h2>Regler</h2>
<p>Järnväg 2 kap 1 §</p>
<p>Den som planerar att bygga en järnväg skall genomföra en förstudie . I förstudien skall förutsättningarna för den fortsatta planeringen klarläggas. Förstudien skall även ange om en järnvägsutredning enligt 1 a § behövs innan en järnvägsplan upprättas. … Bestämmelserna om planer och planeringsunderlag  finns i 6 kap. 11-12 §§ miljöbalken.</p>
<p>Järnväg 2 kap 1a §</p>
<p>En järnvägsutredning  skall genomföras när det i förstudien har klarlagts att alternativa sträckningar behöver studeras. I järnvägsutredningen skall redovisas olika utbyggnadsalternativ, som skall jämföras såväl sinsemellan som med alternativet att inte genomföra den aktuella järnvägsutbyggnaden. En järnvägsutredning skall innehålla en miljökonsekvensbeskrivning och de uppgifter i övrigt som behövs för att kunna utvärdera och välja alternativ. … När det gäller förfarandet för att upprätta miljökonsekvensbeskrivningen och kraven på denna samt planer och planeringsunderlag skall 6 kap. 3 §, 5-7 §§, 8 § första stycket och 10-12 §§ miljöbalken tillämpas.</p>
<p>Järnväg 2 kap 1b §</p>
<p>Banverket skall med eget yttrande  överlämna frågan om byggande av järnväg till regeringen för prövning enligt 17 kap. 1 § miljöbalken. … Regeringens prövning skall ske på grundval av en upprättad järnvägsutredning enligt 1 a §.</p>
<p>Järnväg 2 kap 1c §</p>
<p>Den som avser att bygga en järnväg skall upprätta en järnvägsplan . … I de delar som planen medför att mark eller särskild rätt till mark kan komma att tas i anspråk enligt 4 kap. 1 § skall planen utformas så att de fördelar som kan vinnas med den överväger de olägenheter som planen orsakar enskilda.</p>
<p>Järnväg 2 kap 2 §</p>
<p>I järnvägsplanen skall den mark och de särskilda rättigheter anges som behöver tas i anspråk  för järnvägen och för byggandet av järnvägen. Om mark behöver tas i anspråk med tillfällig nyttjanderätt, skall det av planen framgå vilken mark som avses och under vilken tid den skall nyttjas.</p>
<p>Planen skall innehålla en miljökonsekvensbeskrivning.  ... När det gäller kraven på miljökonsekvensbeskrivningen samt planer och planeringsunderlag skall 6 kap. 3 §, 7 § och 10-12 §§ miljöbalken tillämpas.</p>
<p>De skyddsåtgärder och försiktighetsmått som behövs för att förebygga störningar och andra olägenheter  från trafiken eller anläggningen skall anges särskilt i planen. Till planen skall en genomförandebeskrivning fogas. I beskrivningen skall de organisatoriska , tekniska , ekonomiska  och fastighetsrättsliga  åtgärder som behövs för ett samordnat och ändamålsenligt genomförande av planen redovisas.</p>
<p>Luftfartslagen 6 kap 5a §</p>
<p>En miljökonsekvensbeskrivning skall ingå i en ansökan om tillstånd. … När det gäller förfarandet för att upprätta miljökonsekvensbeskrivningen och kraven på denna samt planer och planeringsunderlag skall 6 kap. 3 §, 4 § tredje stycket, 5-8 §§ och 10-12 §§ miljöbalken tillämpas. …</p>
<p>Som framgår av reglerna ovan och i förra avsnittet finns ett generellt krav på hänsyn till allmänna intressen. Det bör anses vara ett allmänt intresse att uppnå jämställdhet. Det är därmed inget uttryckligt hinder att förstudien klarlägger även förutsättningarna att skapa ett transportsystem som bidrar till jämställt resande, att utredningen utvärderar alternativ lokalisering även med avseende på jämställdhet och att planen reglerar villkor av betydelse för jämställdhet.</p>
<p>Som jag nämnt tidigare är dock inriktningen en annan. De intressen som räknas upp i reglerna hör hemma i MKB. Det är således natur-, kultur- och miljöskyddsfokus, liksom hanteringen av motstående markanvändningsintressen. Jämställdhet hör inte självklart till dessa, ärligt talat är det väldigt långsökt…</p>
<p>Frågeställningar som är av stor betydelse för jämställdhet är emellertid kulturberoende och varierar därför på olika platser. I glesbygd är det vissa frågor, i småstad andra. Konsekvenserna för t.ex. välbefinnandet, ett svårgreppbart perspektiv på hälsa , kan vara jämförbart med hantering av jämställdhet. Det skulle därmed inte vara ologiskt att ta upp även jämställdhet som en aspekt i MKB.</p>
<p>Men risken är förstås att jämställdhet försvinner i mängden bland alla frågor som trängs i MKB. Trenden har också varit den att ”nya” frågor vill ha sina egna redskap; hälsokonsekvensbeskrivningar, sociala konsekvensbeskrivningar med flera. Det ger trygghet, man umgås med dem som förstår och kan, och frågan kan växa och synas. Internt.</p>
<p>För risken med egna redskap är att hamna utanför, i värsta fall när alternativ skapas och utvärderas. Då tappar man ”problemformuleringsinitiativet”, ett tungt begrepp men det säger mycket . Och någon gång ska det hela ändå sys ihop. Ju senare det sker, desto mera sannolikt att det görs ”grovt” och att frågor tappas bort. Då är det enligt min mening bättre att vara med från början och sätta jämställdhet på dagordningen, även om man då inte har en egen arena.</p>
<p>Min slutsats är att ingen av regelverken har krav på konsekvensanalys vad avser kommunikationsanläggningens förmåga att bidra till eller motverka jämställdhet. Det är emellertid fullt möjligt att flytta in frågan i det befintliga systemet med MKB.</p>
<h2>2.1.3 Aktörer – med vilket ansvar? Länsstyrelsen är spindel i nätet</h2>
<p>I alla kommunikationslagarna har de statliga sektorsmyndigheterna en stor roll, men den varierar lite beroende på nivån. Beslutsunderlagen tas oftast fram regionalt, i dialog med länsstyrelsen och andra, men beslut tas centralt.</p>
<p>Länsstyrelsen har den dubbla rollen att vara klok inspiratör vid samråden och sen byta till granskningsinstitut. Länsstyrelsen har då till och med makt att ta ifrån sektorn beslutet, genom att lyfta frågan till regeringen.</p>
<p>Kommunen finns med i processen, men har ingen styråra när staten forsar iväg. Några kommuner väljer att driva planeringen av kommunikationer i sin egen process, översiktsplaneringen, för att ha en mera aktiv roll. Jag återkommer till plan- och bygglagen nedan.</p>
<p>Allmänheten har stor möjlighet att få insyn och göra inspel genom arbetet med MKB, som individer och som medlemmar i föreningar. Men bara de som är direkt berörda – sakägare – kan driva ärendet vidare genom att överklaga, om de finner att vissa aspekter inte beaktats på rätt sätt vid avvägningarna. Jämställdhet är ingen tydlig grund för överprövning, och ska kanske inte heller vara det som ett enskilt intresse på denna beslutsnivå.</p>
<p>Järnväg 2 kap 1 § … Vid utarbetandet av förstudien skall den som avser att bygga en järnväg samråda  enligt 6 kap. 4 § första stycket miljöbalken med berörda länsstyrelser , kommuner  och ideella föreningar  som enligt sina stadgar har till ändamål att ta till vara naturskydds– eller miljöskyddsintressen  samt med den allmänhet som kan antas bli särskilt berörd.</p>
<p>Efter samrådet skall den länsstyrelse , inom vars område järnvägsprojektet huvudsakligen skall utföras, enligt 6 kap. 4 § tredje stycket miljöbalken besluta om projektet kan antas medföra en betydande miljöpåverkan. Beslutet skall fattas efter samråd med övriga berörda länsstyrelser.</p>
<p>Järnväg 2 kap 1a § … Miljökonsekvensbeskrivningen skall godkännas  av berörda länsstyrelser  innan den tas in i järnvägsutredningen.</p>
<p>Järnväg 2 kap 1b §</p>
<p>Banverket skall med eget yttrande överlämna frågan om byggande av järnväg till regeringen  för prövning enligt 17 kap. 1 § miljöbalken. …</p>
<p>Järnväg 2 kap 2 § … I de fall länsstyrelsen under förstudien har beslutat att järnvägsprojektet kan antas medföra en betydande miljöpåverkan, skall miljökonsekvensbeskrivningen föregås av ett utökat samråd enligt 6 kap. 5-6 §§ miljöbalken, om inte sådant samråd har skett enligt 1 a §. Miljökonsekvensbeskrivningen skall godkännas  av berörda länsstyrelser innan den tas in i järnvägsplanen. …</p>
<p>Järnväg 2 kap 8 § 1 st</p>
<p>En järnvägsplan fastställs av Banverket  efter samråd med berörda länsstyrelser . Om Banverket och en länsstyrelse har olika uppfattningar, skall Banverket hänskjuta frågan  om att fastställa planen till regeringens  prövning. Om det i annat fall finns särskilda skäl, får Banverket hänskjuta frågan till regeringens prövning.</p>
<p>Luftfartslagen 6 kap 5a § … Innan miljökonsekvensbeskrivningen upprättas skall den som avser att ansöka om tillstånd samråda  enligt 6 kap. 4 § första stycket miljöbalken med Luftfartsverket , berörda länsstyrelser  och enskilda . … Innan ansökan om tillstånd prövas skall miljökonsekvensbeskrivningen godkännas  av länsstyrelsen. Beslutet får inte överklagas.</p>
<h2>Slutsats</h2>
<p>Samrådsprocessen ger således tillfälle för många, länsstyrelsen, kommunen eller allmänheten, att väcka jämställdhetsfrågor. Men det är tveksamt om ”rätt” (med tanke på jämställdhet) del av myndigheterna traditionellt aktiveras i denna typ av samrådsprocesser.</p>
<p>När det gäller allmänheten är det sannolikt andra och mera akuta frågor, som hur mycket buller det blir, hur landskapet ser ut med en hög vall och om jag måste flytta, som skapar engagemang. Vi kan inte (och bör inte heller) ”lita på” att frågan kommer in den vägen.</p>
<p>Jämställdhet kunde dock enkelt (regeltekniskt) bli en del av samrådsdialogen, genom att den tas upp som en av de aspekter som påverkar bedömningarna, exempelvis i en portalparagraf. Det kan väcka intresse hos olika individer hos myndigheterna att aktivera sig i annars ovanliga processer. Då kan frågan leva genom processerna, men utan drivande aktör så dör den även om den syns och finns från början.</p>
<p>Den starka makten för länsstyrelsen att godkänna beslutsunderlag, eller ej, samt att lyfta beslutet till regeringen, är inte till stor nytta för jämställdhet så längre frågan är osynligt. Frågan om det är lämpligt alls att lyfta en kommunikationsanläggning till regeringens prövning för att man är oense om den främjar jämställdhet tillräckligt väl, överlämnar jag emellertid till Jämit.</p>
<h2>2.1.5 Beslut – som säger vad? Beakta och beskriv</h2>
<p>Det som lyfts fram i en MKB ska beslutsfattaren redan idag förhålla sig till i beslutet. Finns jämställdhet med där, så är frågan så att säga med på dagordningen.</p>
<p>Men vad menas egentligen med ”beakta”? Är det ”titta på och fundera på och sedan strunta i” eller är det ”låta påverka mitt beslut” också? I vart fall borde det betyda att beslutsfattaren beskriver hur informationen har påverkat beslutet, eller inte, och varför det.</p>
<h2>Regler</h2>
<p>Järnväg 2 kap 1a§ 2st  Miljökonsekvensbeskrivningen skall godkännas av berörda länsstyrelser  innan den tas in i järnvägsutredningen. 2 kap 2§ 1st  Miljökonsekvensbeskrivningen skall godkännas av berörda länsstyrelser  innan den tas in i järnvägsplanen. 5 kap 2§  Länsstyrelsens beslut enligt 2 kap. 1 a § andra stycket eller 2 § första stycket får dock inte överklagas. 2 kap 8 § 1st  Innehållet i miljökonsekvensbeskrivningen samt resultatet av samråd och yttranden skall beaktas då järnvägsplanen fastställs .</p>
<p>Denna typ av sista spik – att beakta i beslutet - tror jag är nödvändig för att hålla kvar frågan hela vägen. Bara när kunskapen ska bekräftas, på något sätt, i det egentliga beslutet, så kommer den att spela någon roll. Det är allt för lätt att låta den ligga kvar på bordet annars.</p>
<p>Personligen tror jag att det dessutom är en särskild poäng med att beslutsfattaren uttryckligen tar ställning till om beslutsunderlaget är tillräckligt bra, dvs. godkänner det. Det finns emellertid särskilda komplikationer när det handlar om kommunikationssektorn, eftersom lagstiftaren där lagt in länsstyrelsen som godkännare av MKB, inte den centrala myndigheten. Sektorn ansågs allt för intrasslad i alla skedena och dess förmåga till opartiskhet ifrågasattes därför starkt. Den frågan – opartiskheten - torde vara av mycket större vikt än att den egentliga beslutsfattaren måste stå för att beslutsunderlaget duger.</p>
<p>Om konsekvenserna för jämställdhet blir en del av MKB, får frågan glädje av dagens regler. I annat fall bör frågan bli en egen punkt i reglerna om ”beakta”.</p>
<h2>2.1.6 Medelfördelningen i korthet</h2>
<p>Reglerna om fördelning av medel för nyinvestering, förbättringar och drift omfattar väg och järnväg i nationellt perspektiv samt samtliga trafikslag i ett regionalt perspektiv. Regelverken anges i fotnot 2.</p>
<p>I likhet med de ovan redovisade reglerna för lokalisering saknas portalparagrafer. Syftet anges klart vara att fördela medel och de allmänna intressen som är relevanta framgår direkt och indirekt av de samlade reglerna. Sammanfattningsvis ska följande beaktas:</p>
<p>• transportbehov</p>
<p>• lämplig standard som eftersträvas</p>
<p>• investeringarnas följder för människors hälsa, miljön, hushållningen med mark, vatten och andra resurser samt natur- och kulturlandskap.</p>
<p>De regionala planerna ska dessutom redovisa dess inverkan på nationella mål för transportinfrastruktur och på regional utveckling.</p>
<h2>Slutsatser</h2>
<p>I likhet med lokaliseringslagarna saknas även i dessa regler begrepp som kan tolkas innefatta jämställdhet. Det finns emellertid inga sakliga skäl mot att komplettera förordningarna med en portal som tillför bl.a. jämställdhet som en av aspekterna.</p>
<p>Det saknas i reglerna helt koppling till projektplaneringen och prövningen av genomförandet genom sektorslagarna. En sådan koppling kunde förbättra förutsättningarna för att minska den otakt som nu finns mellan processerna för finansiering och för fysisk planering av infrastrukturen. Det ökar också möjligheterna att väckta frågor om jämställdhet hålls vid liv genom processerna.</p>
<p>Däremot finns en viss koppling till trafikeringen, i och med att regionala självstyrelseorgan, kommuner, trafikhuvudmän och andra trafikutövare ska få del av de färdiga planerna (stomjärnvägsplaner och länsplaner men inte väghållningsplaner). Under samråden som föregår nationella planer ska dessutom de höras som ”kan ha ett väsentligt intresse av planen”, och det kan anses omfatta trafikutövare. För länsplanerna är det obligatoriskt att inhämta förslag från trafikutövare. Detta ger goda förutsättningar för att lyfta fram jämställdhet ända ner till genomförandeskedet, om frågan tydligt tas upp i finansieringsplanerna.</p>
<p>För att kommunikationsintresset ska kunna samverka med och dra nytta av den kommunala planeringen, även tanke på jämställdhet, är det viktigt att klargöra planeringens förutsättningar och begränsningar. Detta avsnitt är därför tämligen omfattande.</p>
<h2>2.2.1 Planeringens funktioner och målsättningar En aktiv och en passiv funktion</h2>
<p>Översiktsplaner och detaljplaner är kommunens instrument för att aktivt styra var och hur bebyggelse ska ske . Det kommunala planmonopolet visar tyngden i den rättigheten. Jämställdhetsperspektiv är i högsta grad relevant för bebyggelseutvecklingen och planen kan därigenom även synliggöra jämställdhet som ett viktigt perspektiv i beslutsfattandet. Det ger frågan om jämställdhet en ”fribiljett” in till många beslutsfattare och jag återkommer till det.</p>
<p>Översiktsplaner ska dessutom vara landets gemensamma ”karta”, som visar var det finns ett allmänt (nationellt eller lokalt) intresse av att använda ett geografiskt område för ett visst syfte. Detta hör inte ihop med det kommunala planmonopolet, utan är främst ett statligt intresse där kommunen har anförtrotts genomförandet . Jämställdhet är inte  ett sådant självständigt allmänt intresse, kopplat till en viss markanvändning. Däremot kan jämställdhet vara en sådan social aspekt som avgör om exempelvis markanvändningen kommunikationer ska prioriteras framför annan användning. Jag återkommer till även detta.</p>
<h2>Styrmedel med olika slags verkan</h2>
<p>Planläggning och lovgivning skapar förutsättningar  för att uppföra byggnader och anläggningar, genom att medge viss slags markanvändning. Det garanterar emellertid inte att dessa möjligheter verkligen tas i anspråk.</p>
<p>Planläggning är dessutom frånstyrande , på så sätt att annan markanvändning än den planlagda i princip inte får komma till.</p>
<p>Planläggningen kan i begränsad utsträckning ställa villkor  för vad som är lämplig markanvändning. Indirekt kan därigenom vissa störande verksamheter hållas undan, men verksamheter kan inte generellt styras med planläggning.</p>
<p>De typer av frågor som styrs med instrumenten är följande.</p>
<p>Vad bör platser användas till, dvs. lokalisering  i övergripande perspektiv. Markanvändningen föreslås i översiktsplan eller läggs fast genom detaljplan för området.</p>
<p>Var ska anläggningar och bebyggelse lokaliseras i detalj, dvs. placering  (detaljplan).</p>
<p>Hur ska anläggningen utformas  allmänt, exempelvis det intryck (upplevelser med sinnen som syn, känsel, hörsel etc.) byggnader och omgivning ger tillsammans (detaljplan).</p>
<p>Vilka tekniska egenskaper anläggningar och bebyggelse ska uppnå med tanke på brandsäkerhet, hållfasthet och liknande kan detaljplan i någon mån ge principer för, men det är byggsamråden mellan byggherre och kommun som ger stöd för detaljerna.</p>
<p>I avsnitt 1.2 har jag resonerat om vilka slags aspekter som jämställdhet som kan vara relevanta i de olika skedena.</p>
<h2>Portalen ger tolkningsmönster och öppnar för jämställdhet</h2>
<p>Portalparagrafen ger ett mönster av intressen, som ska användas i alla besluten enligt lagen. Den konkreta platsen och de aktuella idéerna fyller sedan på detta generella mönster.</p>
<p>Det innebär att de följande kapitlen inte tillför några nya intressen; de finns alla med i portalen, eller några nya slags hänsynskrav. Återstoden av lagen handlar i stället om hur processerna leder fram till beslut och vilka aktörerna är.</p>
<p>PBL 1 kap 1 §  Denna lag innehåller bestämmelser om planläggning av mark och vatten och om byggande. Bestämmelserna syftar till att med beaktande av den enskilda människans frihet  främja en samhällsutveckling med jämlika  och goda sociala  levnadsförhållanden och en god och långsiktigt hållbar livsmiljö  för människorna i dagens samhälle och för kommande generationer.</p>
<p>Förarbetena illustrerar ytterligare vad som ska prägla tillämpningen, med begrepp som demokratiska principer, solidaritet, integration. Ändringen 1994 förstärkte genom ordet ”livsmiljö” planeringens framåtsyftande funktion, dvs. att medverka till goda helhetslösningar snarare än att lösa konflikter mellan konkurrerande intressen.</p>
<p>Jämlikhet finns uttryckligen med men jämställdhet är ett nyare begrepp och ändringar som ska förtydliga detta har varit på gång .</p>
<h2>Slutsats</h2>
<p>Kommunen har alla möjligheter att utgå från jämställdhetsperspektiv vid bedömning av lämplig markanvändning och därmed sammanhängande utveckling av samhället. Det finns inget hinder i reglerna och order jämlikhet öppnar dörren, om rätt ordet leder tanken fel. För lika är vi ju inte.</p>
<p>Det är emellertid vikigt att stryka att många motstående intressen ska avvägas för att visa vad som samlat  är god markanvändning. Lagen syftar inte entydigt till att skydda ett visst intresse, som t.ex. miljöbalken gör med parhästen ”hälsa och miljö”. Besluten enligt PBL bygger i stället på lämplighetsavvägningar, där politisk vilja och ekonomiska realiteter, som det brukar heta, är giltiga faktorer som dessutom är tunga på vågen.</p>
<p>Planer enligt PBL kan  därmed tydliggöra jämställdhet, men de följande avsnitten får visa om systemet håller även i övrigt.</p>
<h2>2.2.2 Beslutsunderlag och beslut Jämställdhet får plats i konsekvensanalyser</h2>
<p>Frågan om jämställdhet kan tack vare den vida portalen tolkas in som ett av de allmänna intressen som ska belysas både i de konsekvensbeskrivningar som ska göras för översiktsplaner och i de miljökonsekvensbeskrivningar som ska göras för detaljplaner med betydande påverkan. De har dock olika karaktär, vilket jag återkommer till strax.</p>
<p>Det vanliga är emellertid att livsmiljö uppfattas i ett hygienisk och medicinsk perspektiv när det gäller projektprövning (lovfrågor och tillstånd enligt miljöbalken) och utan tanke på jämställdhet. Detta ”smittar av sig” och jämställdhet är inte traditionellt med i planeringen heller. Det går därför inte att slå sig till ro med att konstatera att frågan kan  vara med redan idag.</p>
<h2>Översiktsplaner styr med argument och detaljplan med regler</h2>
<p>Översiktsplanens styrförmåga bärs upp av dess tydlighet i visioner och argumentation, eftersom den inte är formellt bindande. Om jämställdhet hanteras i planens konsekvensanalys och även får rekommendationer i planen, så ger det därför ingen bindande effekt. Men frågan blir ”synlig” och argumenten kan påverka efterföljande beslut; de kommer nämligen in tidigt.</p>
<p>Genom miljöbalken kommer både översiktsplaner och detaljplaner upp på alla beslutsfattares bord . Alla beslut som tas, ska redovisa hur översiktsplanen förhåller sig till beslutet och är förenligt med detaljplanen. Om jämställdhets finns tydligt med i planerna, så blir frågan på så sätt raskt aktuell i många sinnen.</p>
<p>Detaljplaners bindande reglering av markanvändningen låser således miljödomstolar, regering m.fl. beslutsfattare. MKB är emellertid bara ett bakgrundsmaterial – planeringsunderlag – som ska ge stöd för att skapa plandokument . Slutsatserna i MKB som är av betydelse för jämställda planer, exempelvis om utformning och förebyggande åtgärder, måste därför bekräftas i planen för att binda andra aktörer.</p>
<p>Det är entydigt kommunens uppgift att fylla reglerna med innehåll i det specifika fallet, när det gäller planen såväl som dess MKB. Utfallet av de allmänt hållna reglerna beror till stor del på kommunens ambitioner samt kompetensen och den faktiska ansvarsfördelningen hos aktörerna inom kommunen. I denna lag kan man därför med fog påstå att aktörerna är mycket viktigare än reglerna.</p>
<p>Om frågan om jämställdhet blir tydlig och begriplig genom planerna, så får den stort genomslag tack vare miljöbalkens förmedling ut till alla beslut. PBL är därmed en viktig ingång.</p>
<h2>2.2.3 Beslutsprocesser och aktörer Processerna passar bra</h2>
<p>Översiktsplanering och detaljplanering följer samma mönster när det gäller process och aktörer, och båda processerna bygger på liknande principer som gäller för miljökonsekvensbeskrivning . Programarbetet visar således förutsättningarna för att nå syftet. Samråd med olika aktörer både berikar beslutsunderlaget och informerar berörda.</p>
<p>Principerna för beslutsprocesserna ger goda möjligheter att få in jämställdhetsfrågorna i tidigt skede och att få brett deltagande från berörda myndigheter och enskilda. Något behov av att förändra proceduren som sådan – skeden och dess uppgifter – ser jag därmed inte.</p>
<h2>Aktörerna behöver vara tusenkonstnärer</h2>
<p>Med så pass olikartade frågeställningar, är det rimligt att anta att det behövs mycket brett deltagande av olika kompetenser för att få in tillräcklig kunskap i processen. Det understryker betydelsen av vilka som får delta i beslutsprocesserna, inte minst MKB, och maktfördelningen mellan olika aktörer.</p>
<p>Vilka slags kompetens finns – i praktiken - med i vilka skeden? Vad saknas? Hur kan man kompensera brister? Ska länsstyrelsen granska i efterhand och komplettera eller ska vi skapa hjälpmedel för ”amatörer” så frågorna i vart fall kommer upp tidigt?</p>
<p>Självfallet är det politiska engagemanget i jämställdhetsfrågor och visionerna om den jämställda kommunen av största värde för hanteringen av frågorna även i planeringen. Planerna baseras ju på det uppdrag politikerna ger. Dessutom ger avsatta medel en gräns för vilken hänsyn som i realiteten kan visas jämställdhet.</p>
<p>Det är inte preciserat vilka slags kompetenser som ska delta i det förberedande arbetet, förutom när det gäller arkitekter. Regeln anger således allmänt att byggnadsnämnden i övrigt ska ha tillgång till den särskilda kompetens som behövs . Flertalet kommuner kan knappast prioritera möjligheten att ha löpande tillgång till djup sakkunskap i alla sakfrågor av betydelse för planeringen.</p>
<h2>Staten råder och synar</h2>
<p>Bristande tillgång till kompetens hos kommuner kunde kompenseras av länsstyrelsens stöd i processen. Statens intressen bevakas i princip ensamt av länsstyrelsen genom samråd och granskningsyttranden.</p>
<p>Staten har normalt ingen makt över kommunens beslut, annat än det inflytande som kunskap och argumentation kan ge. Undantag finns dock för länsstyrelsens bevakning av hälsa och säkerhet, där ingripanden från staten kan stoppa kommunens beslut. En plan som motverkar jämställdhet har dock inget stöd i regler eller förarbeten för att bli upphävd. Ohälsan som grund för upphävande syftar på medicinska och hygieniska frågor.</p>
<p>Länsstyrelsen är med i varje  MKB i detta land och i alla samråd om kommunens planer. Det är orimligt att inte ta till vara på det! Länsstyrelsen arbete kan stödjas på många sätt; tips om kompetensutveckling, metodhjälpmedel och kunskapsunderlag för bedömningar.</p>
<h2>Slutsats</h2>
<p>Det är således möjligt att kommunerna, utan regeländringar, ändrar avvägningarna inom PBL i allt mera jämställd riktning, men det är inte nödvändigt. Miljöutformning, service och plankvaliteter allmänt är  interna kommunala angelägenheter.</p>
<p>Huvudansvaret för att utveckla ”jämställda” planer ligger således på kommunen ensam. Länsstyrelsen kan argumentera för goda lösningar och arbetet med MKB kan påverka planerna. Den funktionen hos MKB skulle underlättas om det fanns metodstöd för att bedöma vilka jämställdhetsfrågor som ger planer grönt, gult eller rött ljus?</p>
<p>Kompetensen, i första hand hos kommunen, liksom de olika experternas status i beslutsprocesserna, har jämte det politiska uppdraget stor betydelse för kvalitén på hanteringen av frågorna; underförstådd, oklar och vid gränsen för det acceptabla eller tydlig och ambitiös.</p>
<h2>2.3 M ILJÖBALKEN</h2>
<h2>2.3.1 Syfte och mål – ekologisk hållbarhet Alla och envar ska visa hänsyn</h2>
<p>Alla slags åtgärder (näringsverksamhet eller privata) som kan ge mer än obetydlig miljöpåverkan ska göras med hänsyn till hälsa och miljö. Miljöbalken ger redskapen för att kräva sådan hänsyn. Det handlar om tillsynsingripanden, särskilda utredningar (MKB), licenser, tillstånd och andra myndighetsbeslut. Miljöbalkens verkan sträcker sig till andra lagar och ska således tillämpas även i speciallagarna för kommunikationer.</p>
<h2>Styrmedel inriktade på aktiviteten</h2>
<p>Miljöbalken styr i princip miljöstörande aktiviteter genom att säga nej eller ja på vissa villkor. Villkoren kan t.ex. styra lokalisering, resursanvändning och begränsa störningar. Straffansvar inskärper vikten av att söka rätt tillstånd och följa villkoren, så det är ”vassa” verktyg.</p>
<p>Om något av dessa styrmedel ska vara av betydelse för jämställdhet beror emellertid helt på definitionen av hälsa & miljö.</p>
<h2>Portalen ger tolkningsbasen</h2>
<p>Den inledande portalparagrafen innehåller många perspektiv på miljö, och förarbetena anger att begreppsparet ”hälsa & miljö” syftar på alla relevanta delar av punkterna, vilka ska läsas in i alla  regler i balken där detta samlingsbegrepp används.</p>
<p>De följande kapitlen för olika verksamheten fokuserar visserligen nya sakfrågor (kemi, avfall etc.), men nya hänsynsgrunder för nya intressen kommer inte in. Reglerna handlar istället om hur hänsyn ska uppnås med tanke på ”hälsa och miljö”. Precis som PBL kan portalen därför sägas skapa mönstret för tolkningen av alla följande regler.</p>
<p>MB 1 kap 1 §  Bestämmelserna i denna balk syftar till att främja en hållbar utveckling som innebär att nuvarande och kommande generationer tillförsäkras en hälsosam  och god miljö. En sådan utveckling bygger på insikten att naturen har ett skyddsvärde och att människans rätt att förändra och bruka naturen är förenad med ett ansvar för att förvalta naturen väl.</p>
<p>Miljöbalken skall tillämpas så att 1. människors  hälsa  och miljön skyddas mot skador och olägenheter oavsett om dessa orsakas av föroreningar eller annan påverkan, 2. värdefulla natur- och kulturmiljöer skyddas och vårdas, 3. den biologiska mångfalden bevaras, 4. mark, vatten och fysisk miljö i övrigt används så att en från ekologisk,  social , kulturell och samhällsekonomisk synpunkt långsiktigt god hushållning tryggas, och 5. återanvändning och återvinning liksom annan hushållning med material, råvaror och energi främjas så att ett kretslopp uppnås.</p>
<h2>Hälsa och miljö är inte jämställda ord</h2>
<p>Följande resonemang om hälsa i förarbetena ger innehåll till portalens enstaviga ord ”hälsosam” och ”hälsa”, som möjligen kunde vara en ingång för jämställdhet:</p>
<p>Prop. 1997/98:45 del 2 sid. 7 ff: Det … är inriktat både på att begränsa nuvarande  hälso- och miljöpåverkan och att skapa långsiktigt goda förhållanden. … även kommande generationer  … skall tillförsäkras en hälsosam och god miljö att leva i. …</p>
<p>Begreppet skador och olägenheter är avsett att klargöra att det skydd som balken ger gäller både mot störningar som kan skada direkt , t.ex. påverka människors hälsa negativt, och mot störningar som utan att direkt skada ändå påverkar människors välbefinnande . Naturligtvis  kan det endast bli frågan om sådant välbefinnande som är avhängigt de frågor som miljöbalken reglerar  och störningen måste vid en medicinsk eller hygienisk bedömning  kunna anses påverka välbefinnandet. Uttrycket ”annan påverkan” behövs, eftersom miljöbalken bl.a. innehåller bestämmelser om kemiska produkter och biotekniska organismer där det kan vara missvisande att tala om förorening som orsak till skada eller olägenhet.</p>
<h2>Slutsats</h2>
<p>Det är med förarbetenas beskrivning enligt min mening inte självklart att påstå att jämställdhet och frihet ska ingå i välbefinnandet, med tanke på det medicinska eller hygieniska perspektivet.</p>
<p>Däremot kan jämställdhet betraktas som sociala hälsoaspekter, och frågan ska därför spela roll vid bedömningar om markanvändningen, dvs. i de sammanhang där även PBL är tillämplig och då ger PBL enligt min mening en naturligare bas för jämställdhet. Planering ska bedrivas enligt PBL och inte enligt miljöbalken, som är inriktad på projekt och inte på planfrågor.</p>
<p>Om det anses angeläget att styra ”hur-frågor” med tanke på jämställdhet så finns det emellertid inget i logiken hos reglerna som hindrar att frågan tas upp även i denna i portalen.</p>
<h2>2.3.2 Beslutsdokument för hälsa och miljö Ett allmänt krav</h2>
<p>Till skillnad från kommunikationslagarna och PBL så är det inte enhetligt reglerat vilka beslutsdokumenten är eller vad de ska innehålla. För flera av ärendetyperna finns emellertid beskrivet i punktform vad en ansökan (eller motsvarande) ska innehålla, bl.a. en MKB, och vilka sakuppgifter som i övrigt ska ges in, t.ex. fastighetsförteckning.</p>
<h2>Regler</h2>
<p>MB 22 kap 1 §  En ansökan i ett ansökningsmål skall vara skriftlig. Den skall innehålla 1. de uppgifter, ritningar och tekniska beskrivningar som behövs f ör att bedöma verksamhetens eller åtgärdens art och omfattning , 2. en  miljökonsekvensbeskrivning  enligt 6 kap. och uppgift om det samråd som skett enligt 6 kap.  4–6 §§, 3. de uppgifter som behövs för att bedöma hur de allmänna  hänsynsreglerna  i 2 kap. iakttas, 4. förslag till de  skyddsåtgärder  eller andra försiktighetsmått som behövs för att förebygga eller avhjälpa olägenheter från verksamheten, och 5. förslag till hur verksamheten skall  kontrolleras 6. en säkerhetsrapport i de fall verksamheten omfattas av lagen (1999:381) om åtgärder för att förebygga och begränsa följderna av allvarliga kemikalieolyckor. …</p>
<p>MB 6 kap 3 §  Syftet med en miljökonsekvensbeskrivning är att identifiera och beskriva de direkta och indirekta effekter  som en planerad verksamhet eller åtgärd kan medföra dels på människor , djur, växter, mark, vatten, luft, klimat, landskap och kulturmiljö, dels på hushållningen med mark, vatten och den fysiska miljön i övrigt, dels på annan hushållning med material, råvaror och energi. Vidare är syftet att möjliggöra en samlad bedömning av dessa effekter på människors hälsa  och miljön.</p>
<p>Syftet med en miljökonsekvensbeskrivning som berör en verksamhet som avses i lagen (1999:381) om åtgärder för att förebygga och begränsa följderna av allvarliga kemikalieolyckor är också att identifiera och bedöma faktorer i verksamhetens omgivning som kan påverka säkerheten hos denna.</p>
<p>Definitionen tidigare av hälsa och miljö bekräftas av de citerade reglerna om beslutsdokument, och inte heller här skapas således något ”kryphål” för jämställdhet.</p>
<p>Med tanke på de konkreta uppräkningarna i MKB-reglerna behöver det övervägas om inte jämställdheten borde synas även där som begrepp, för att inte bli bortglömd. Kanske i samband med ”samlad bedömning av dessa effekter på människors hälsa  och”?</p>
<h2>2.3.3 Beslutsprocesserna är det inget större fel på</h2>
<p>Arbetet med MKB ger tillfälle för många aktörer att väcka och följa frågor om hälsa och miljö. Beslutsprocesserna för större projekt är, liksom PBL, väl anpassade för samråd och för granskning av det färdiga förslaget.</p>
<p>Till skillnad från PBL så utgör emellertid MKB-processen det enda tillfället till samråd innan det finns ett valt förslag. I PBL sker samråd oavsett om det görs MKB eller ej. Men det finns ingen anledning att resonera om ändringar av beslutsprocesserna med tanke på jämställdhet och MKB.</p>
<p>Som tidigare beskrivits ska beslutsunderlaget MKB godkännas av beslutsmyndigheten, vilket ger god styrverkan om jämställdhet kommer med.</p>
<h2>2.3.4 Aktörer med specialfunktioner</h2>
<p>På grund av miljöbalkens vida verkan i många sektorslagar och för många speciella frågor, blir det en ”vild flora” aktörer som har ansvar för processer och beslut under balken. De har synnerligen skilda förutsättningar att hantera frågor av komplex art. Särskild kompetens i jämställdhetsfrågor hos beslutsmyndigheterna finns sannolikt bara när det gäller länsstyrelsen.</p>
<p>Flera av beslutsmyndigheterna har möjlighet att tillkalla särskilda sakkunniga vid behov. Med dagens definitioner finns emellertid inget behov.</p>
<p>Frågan om sakkunskap kommer förstås, som alltid, att påverka hur eventuella regler om jämställdhet i praktiken förändrar prövningen av verksamheter.</p>
<h2>3. SLUTSATSER</h2>
<p>Det går inte att använda samma typer av ändringsförslag för alla regelverken eftersom regelverken har så olika upplägg.</p>
<p>Kommunikationslagarnas karakteristiska sätt att konkret ange, lagen igenom, vad man behöver beakta i olika situationer, gör att jämställdheten förmodligen behöver synas i alla skedena. Det räcker inte att låta en vacker portalparagraf lyfta frågan. Men både plan- och bygglagen och miljöbalken kan komma långt med en tydlig portal, eftersom det är så man skapar beslutsmönster i de lagarna.</p>
<p>Första steget att ta är att synliggöra frågan som sådan.</p>
<p>Bara i plan- och bygglagen kan vi, med god vilja, läsa in jämställdhet som ett av de allmänna intressen som ska främjas genom besluten.</p>
<p>Det finns emellertid inget i reglernas syfte eller logik i de andra lagarna som hindrar att jämställdhet förs in som ett perspektiv vid bedömningarna. Portalerna kan förtydligas för balken och PBL respektive skapas när det gäller kommunikationslagarna för lokalisering såväl som finansiering.</p>
<p>Andra steget är att hålla frågan om jämställdhet vid liv beslutsprocesserna igenom.</p>
<p>Det gäller för kommunikationslagarnas del att upprepa frågan, så att den inte uppfattas ha spelat ut sin roll. Regler om hänsyn behöver därför kompletteras så att inte landskapsbild och estetik står ensamt. Det gäller både reglerna om medelstilldelning och de om lokalisering.</p>
<p>Främst handlar det emellertid om aktörerna, i alla lagarna. Vilka kan sakfrågan och hur bereds de tillträde till processen? Reglerna om samråd kan behöva kompletteras med helt nya aktörer. Men i större utsträckning gäller det förmodligen att de befintliga aktörerna ska grunda sitt deltagande på annorlunda kunskap än idag. Inom länsstyrelse och kommun finns ibland sakkunskap om jämställdhet, men av tradition deltar de inte inför samråden. Interna rutiner, arbetsbeskrivningar och attitydförändring spelar då roll, inte bara regeländringar.</p>
<p>Redan nu finns krav på konsekvensanalyser inför lokaliserings- och prövningsbesluten såväl som finansieringen. Det finns inget som hindrar att de reglerna kompletteras så att det tydligt framgår att förslagens verkan för kvinnor och för män behöver tas upp också. Men i praktiken kommer metodutveckling och faktaunderlag att avgöra vilken nytta en sådan regel ger.</p>
<p>Frågan om jämställdheten ska vara ett intresse, vars intrång och skada man ska beskriva i underlagen, eller ett perspektiv vid värderingarna av olika förslag, är för stor för att dra i land här. Det påverkar emellertid inte möjligheten att föra in frågan om jämställdhet i portaler och beslutsunderlag.</p>
<h2>3.6 S KÄRP BESLUTSREGLERNA</h2>
<p>Förtydliga i lokaliseringslagarna att ”beakta” MKB innebär att beslutsfattaren måste beskriva hur slutsatserna där har påverkat beslutet eller varför det inte har det. Det skulle ge stor nytta även för MKB allmänt som styrmedel för hänsyn.</p>
<p>När det gäller förordningarna om finansiering kunde det övervägas att föra in en motsvarande regel, som helt saknas nu. Det vore i linje med det nya direktivet om miljöbedömningar av planer och program.</p>
<p>Ingen av regelverken för lokalisering har någon uttrycklig koppling till trafikering eller andra genomförandefrågor av den arten. Det innebär en stor risk för att kloka beslut rinner ut i sanden på slutet. Det gäller således att hålla frågan aktuell vidare i upphandlingar och avtal.</p>
<p>Eftersom en koppling till trafikeringen finns i medelsplaneringen, kunde den tas till utgångspunkt för en utveckling av sambanden.</p>
<h2>RAPPORT</h2>
<h2>Analys av en arbetsmarknads IT-utbildning ur kognitions och genusperspektiv -En förstudie-</h2>
<p>Upprättad av Marta Gagliardo, på Uppdrag av Jämit, Jämställdhet inom Transport och IT, Våren 2001</p>
<p>Inledning</p>
<p>I de flesta samhällen idag saknas ett socialt mönster som gynnar identifikationen mellan kvinnor och teknik. Detta avspeglar sig inom alla områden, inte minst inom IT-teknik där traditionella mönster fortsätter att reproduceras bland flickor och pojkar som är födda under datorepoken.</p>
<p>Trots att IT-tekniken sedan tjugo år tillbaka är ett arbets-och kommunikationsredskap för hela samhället, är även kvinnors deltagande och representation i teknikutvecklingen fortfarande låg.</p>
<p>Den så påtagligt könsuppdelade arbetsmarknaden inom IT ger anledning att ställa många viktiga frågor på sin spets. En av dessa gäller utbildningsväsendet, både det reguljära och även arbetsmarknadens alla utbildningar.</p>
<p>Det är en självklar jämställdhetsfråga att båda könen ska ha lika möjligheter till utbildning och arbete inom IT-området och detta är något som vi i Sverige ofta berömmer oss själva av att redan ha åstadkommit. I Jämits delrapport SOU 2000:58 påpekas att ”borttagande av formella hinder är strategier för att åstadkomma ett jämställt samhälle” men den fråga som även bör ställas är om det också finns informella hinder – vilka i verkligheten kanske utgör de största hindren - för att kvinnor ska kunna finna sin plats inom området.</p>
<p>Denna studie avser att belysa ett av de områden där undanröjandet av sådana hinder sannolikt skulle kunna få en viktig positiv inverkan på fördelningen av kvinnor och män både på arbetsmarknadens ITutbildningar och även på IT-utbildningar i stort; detta genom att visa riktningen.</p>
<p>På uppdrag av Jämit, Jämställdhet inom Transport och IT, genomfördes en förstudie av en av arbetsmarknadens IT-utbildningar ur ett kognitivt och genusrelaterat perspektiv. Studien belyser hur en grupp kvinnliga deltagare uppfattar IT-utbildningens formella och informella krav.</p>
<p>Inom uppdragets tidsförutsättningar och ramar har analysen fokuserat på: 1) Kognitionpsykologiska aspekter som rör deltagarnas uppfattning om kursinnehåll och upplägg. 2) Identitetsaspekter, sedda ur ett genusperspektiv med tanke på dessa aspekters betydelse i samband med utbildnings- och yrkesval.</p>
<p>Marta Gagliardo</p>
<p>Fil. Mag. Psykologi</p>
<h2>Innehållsförteckning</h2>
<p>Sammanfattning</p>
<h2>1.- Bakgrund</h2>
<p>1.1 Statistik från hela landet. Några exempel 1.2 Jämställdhets målsättning inom AMS</p>
<h2>2.- Ett exempel: IT-Skånekonceptet</h2>
<p>2.1 Beskrivning. Mål och syfte 2.2 Statistik om  IT-Skåne år 2000 2.3 Hur långt har man kommit med att genus anpassa ITutbildningar? Upphandling av  IT-Skåne-paketet 2.4 Skånes läns jämställdhetsplan  2001-2003</p>
<p>Sammanfattning</p>
<p>Studien är upplagd för att ge uppmärksamhet åt kvinnornas villkor på en ITutbildning. Kognitionspsykologiska och pedagogiska aspekter på lärandet belyses för att göra det möjligt att förstå de faktorer som motverkar att djupkunskap och intresse kan utvecklas på avsett vis. Även identitets- och kognitionsaspekter studeras eftersom dessa samverkar då ett utbildnings- och nytt yrkesval ska göras.</p>
<p>Studien resulterade i nedan angivna slutsatser och åtgärdsförslag.</p>
<p>Slutsatser</p>
<p>Det fanns en klyfta mellan utbildningens formella och informella förkunskapskrav. Trots att deltagarna uppfyllde de formella kraven, upplevdes deras kunskapsnivå som otillräcklig för att uppfylla de förkunskapskrav som utbildningen outtalat byggde på.</p>
<p>I kursinnehållet i  IT-basutbildning fanns en inbyggd motsättning. Å ena sidan avsåg utbildningen att vara en basutbildning med syfte att ge deltagarna nödvändig kunskap för att på sikt komma fram till spetsutbildningen, å andra sidan krävde undervisningen en hög förkunskapsnivå som inte kunde omfattas av en nybörjare.</p>
<p>I förhållande till de tekniska utgångspunkter som utbildningen vilade på saknade de kvinnliga (ev. även en del av de manliga) deltagarna i studien stora delar av relevant förkunskap. För närvarande finns detta inte inom utbildningarnas ramar.</p>
<p>Den kvinnliga deltagargruppen visade hög studiemotivation och intresse för att utveckla sig i det nya utbildnings- och yrkesvalet men utbildningens upplägg utgjorde en orimligt hög tröskel  p.g.a. att utbildningen utgick från höga förkunskapsnivåer, en stor mängd enbart minnesbaserad kunskap och i förhållande till detta en mycket hög studietakt .</p>
<p>Kunskapsdjup och tid för integration skulle sannolikt vara till större nytta för deltagarna än stora mängder ytkunskap.</p>
<p>En god pedagogik är en nödvändig förutsättning för att skapa både grund- och spetskunskap om informationsteknik hos båda könen. Både tids- och lärartäthetsfaktorn bör vara noga anpassade efter det kunskapsomfång som kursen vill att deltagarna ska bygga upp. Detta kan emellertid inte ersätta brist på bra pedagogik.</p>
<p>Det behövs mer kunskap både om genusfrågor och om lärande hos dem som beställer och upphandlar utbildningar inom IT. Dessa personer bör dessutom både kunna specificera kraven och kunna bedöma om det som utbildaren erbjuder är väl upplagt med hänsyn till deltagarnas kunskapskulturella utgångspunkter.</p>
<p>Fortsatt forskning om psykologiska och pedagogiska aspekter på inlärande av IT behövs i kombination med genuskunskap för att komma vidare i dessa frågor. 1.1  Jämställdhetsmålsättning inom AMS</p>
<p>Arbetsmarknadsutbildningarna skall medverka till att bryta den könsuppdelade arbetsmarknaden. Jämställdhetsmålet är att bryta upp könsgränser i utbildnings-och yrkesval. I AMS effektmål står inskrivet att ”Arbetsmarknadsmyndigheterna skall arbeta utifrån ett jämställdhetsperspektiv” vilket torde innebära att all  verksamhet inom AMS också ska medverka till att bryta den könsuppdelade arbetsmarknaden(1). Den traditionella könsmässiga fördelningen mellan olika yrken avspeglar sig i fördelningen av kvinnor och män på kurser med olika yrkesinriktning. 1.2  Statistik från hela landet. Några exempel:</p>
<p>På Jämits uppdrag kontaktades AMS ledning och programenhet för att ge inblick i AMS statistik över hur kvinnor och mäns deltagande i Arbetsmarknadsverkets upphandlade IT-utbildningar såg ut, på nationell basis.</p>
<p>Arbetsmarknadstyrelsen har nyligen i ett yttrande påpekat: ”att utveckla granskning och analys av statistik ur ett jämställdhetsperspektiv är en viktig fråga för att bryta den könsuppdelade arbetsmarknaden”(2). Samtidigt har man dock uppmärksammat att de administrativa stöd som används inom arbetsmarknadsverket uppvisar vissa brister när det gäller att enkelt få fram könsuppdelad statistik. Men enligt den information som ändå kunde tas fram ur Händel databas på AMS, var det genomsnittliga antalet deltagare per månad i IT-utbildningar fördelat på inriktning och kön under åren 19972000 följande:</p>
<p>Antal deltagare i snitt per månad i IT-utbildning, under åren 1997 – 2000. Fördelat på IT-inriktning och kön.</p>
<p>Kvinnor = K, Män = M</p>
<p>Kvinnors deltagandegrad i teknikutveckling/drifts IT-utbildningar (AMSYK 213,312) har varit den följande:</p>
<p>Kvinnors deltagandegrad i administrativ IT-utbildning (AMSYK 411) har däremot varit den följande:</p>
<p>Tendensen markerar tydligt att kvinnor framför allt utbildades i den administrativa kategorin inom IT och att kvinnors deltagande har minskat sedan 1997 på IT-utbildningar inom teknikutveckling/drift.</p>
<p>Observera att procenten kvinnor av alla som gick IT-utbildning (utvecklings/drift + administrativ IT) under dessa år var:</p>
<p>I ”En effektivare arbetsmarknadsutbildning”, Näringsdepartamentet Ds 2000:38, beträffande mäns och kvinnor utnyttjande av möjligheter till otraditionella yrkesval, konstaterar arbetsgruppen ”att kvinnor tycks vara mer beredda än män att välja arbetsmarknadens utbildningar som leder till arbeten i yrken där det andra könet dominerar, det gäller framför allt inom teknik, data-och ingenjörsarbete, även om man även inom dessa kan se tendens till att kvinnorna mer än män arbetar med administrativa uppgifter”(3).</p>
<p>Det är anmärkningsvärt att trots kvinnors aktiva sökande inom teknik, data och ingenjörsarbete, så har de verkliga möjligheterna att utbilda sig och påverka IT-teknikutvecklingen blivit mindre från 1997 till år 2000. 2.1  Beskrivning. Mål och syfte</p>
<p>Arbetsförmedlingen i Skåne har tillsammans med ett antal representanter för IT-branschen skapat ett utbildningskoncept som till viss del ska tillgodose behoven av utbildad arbetskraft inom IT-området.</p>
<p>Tidigare hade Länsarbetsnämnden spetsutbildningar som inte föregicks av några förberedande utbildningar (IT-bas och Generalistutbildningen). Sökandeunderlaget var till en början tillräckligt men avtog efterhand. För att säkerställa tillflödet av sökande till spetsutbildningar, konstruerades ITSkåne, där IT-bas och Generalistutbildningen skulle vara en garant för att få tillräckligt kvalificerade sökande till spetsutbildningarna.</p>
<p>IT-Skåne består av tre utbildningssteg som totalt omfattar 56 veckor: IT-bas följs av Generalistutbildningen och slutligen Distans IT-spets.</p>
<p>IT-bas är en basutbildning på 16 veckor som avser att ge deltagarna en grund att stå på inför fortsatta studier. Deltagarna läser datoranvändande motsvarande ECDL körkortet; hårdvarukunskap, operativsystem och mjukvarukunskap motsvarande A+.</p>
<p>Utbildningen bedrivs på heltid med kontinuerligt intag vid lediga platser. Utbildningslängden baseras på den individuella utbildningsplanen, men rikttiden är 16 veckor. Den bedrivs på sex olika orter: Helsingborg, Malmö, Lund, Kristianstad, Tomelilla och Trelleborg.</p>
<p>Generalistutbildningen på 16 veckor ska ge deltagarna en större grund att stå på inom nätverksteknik (Windows NT/2000, Novell, Linux) och programmering (programmering C och C++) som förberedande inför kommande fördjupning inom Distans IT-spets.</p>
<p>Distans IT-spets som pågår under 24 veckor, ska förbereda för ett kvalificerat IT-arbete. Denna utbildning bedrivs på distans, där deltagarna till största delen sitter på företag och följer utbildningen via webben med återsamling hos utbildningsanordnaren. Deltagaren kan fördjupa sig inom följande IT-områden: Programmering, nätverksteknik, Internetproduktion och övrigt.</p>
<p>När IT-Skånekonceptet startade 1998/1999 hade IT-spetsutbildningen ett annat upplägg. Det gamla IT-spets drevs under år 2000 och låg inte på distans utan hos utbildningsanordnaren med en praktikplats ute på företag under c.a. 8 av de avslutande kursveckorna.</p>
<p>Inträdeskraven för IT-bas är enligt bestämmelserna att man ska vara arbetssökande, inskriven på arbetsförmedlingen samt ha en handlingsplan som fastställer en inriktning mot hela konceptet och IT-bas. Sökande ska ha grundläggande datorkunskaper samt ett uttalat intresse för att arbeta med datorer/IT. Intervjuer och olika anlagstest används som rekryteringsinstrument för att få fram deltagarnas personliga egenskaper och fallenhet för tekniskt tänkande.</p>
<p>Kunskaper motsvarande gymnasienivå i Matematik B, Engelska B och Svenska B är de formella förkunskapskraven. Bland övriga krav för att klara av utbildningen ingår hög studiemotivation, eftersom flertalet kurser ligger på en hög nivå och utbildningen bedrivs med en hög studietakt. Analytisk förmåga, fallenhet för logiskt tänkande och problemlösningsförmåga finns också bland grundförutsättningarna.</p>
<p>Man bör även kunna hålla många bollar i luften, vara saklig och uthållig samt ha en uttalad förmåga till kraftsamling. 2.2  Statistik av kursdeltagare från IT-Skåne under år 2000.</p>
<p>Enligt informationen framtagen från databasen BOKA, som samlar uppgifter från alla arbetsmarknadsutbildningar i Skåne, var deltagandegraden i ITSkånekonceptet under år 2000, den följande:</p>
<p>IT-Skånekonceptet under år 2000</p>
<p>Observera att följande information redovisar totalt antal deltagare och fullföljare under år 2000. Saknaden av organiserad statistik från ITSkånepaketet sedan starten år 1998/1999 hindrar möjligheten att följa de effekter som varje utbildningssteg har haft. Detta hindrar även möjligheten att observera utvecklingstendenser i deltagandet under dessa tre år.</p>
<p>Procent kvinnliga deltagare per utbildningssteg: 24% på IT-Bas 21% på Generalist 17% på IT-spets.</p>
<p>Fullföljandegrad: 69% inom den kvinnliga gruppen på IT-bas 87% inom den kvinnliga gruppen på Generalist 90% inom den kvinnliga gruppen på IT-spets</p>
<p>Fullföljandegraden i den kvinnliga gruppen var något högre än i den manliga gruppen med undantag från IT-bas där 75% av alla män fullföljde kursen. Under antagandet att det under åren 1998/1999 startade ungefär lika många kvinnliga deltagare som år 2000 på IT-bas utbildning, dvs 152, finns det anledning att fråga sig varför det bara är 18 kvinnor som år 2000 fortsätter och gör färdigt IT-spetsutbildningen. 2.3  Hur långt har man kommit med att genusanpassa IT-Skånes utbildningskoncept?</p>
<p>Förfrågningsunderlagen är en central komponent i all upphandling. AMS allmänna rekommendationer ligger till grund för de förfrågningsunderlag som utformas i länen. I Ds 2000:38, formulerar arbetsgruppen att den regionala variationen är stor men att underlagen genomgående är mycket detaljerade.</p>
<p>I förfrågningsunderlagen vid upphandling av arbetsmarknadsutbildningar, IT-bas, Generalist och IT-spets, specificerar Länsarbetsnämnden i Skåne län genusanpassning på följande sätt: ”Utbildningen i sin helhet skall i avseende pedagogik och litteratur ta hänsyn till både mäns och kvinnors behov”(4). Vad innebär denna mening? Tolkningsmöjligheterna är många och samtidigt uppvisar den brister på tydlighet angående mål och strategi för genusanpassning.</p>
<p>En fråga som bör ställas vid anbudsgivning är ”Hur kommer du att utforma din utbildning för att den ska passa det underrepresenterade könet?” Kunskap och förståelse för teknik och genus är en förutsättning för att upphandlarna ska kunna bedöma utbildningsofferter. En checklista med detta syfte bör skapas.</p>
<p>Vid mötet med upphandlarna av IT-Skåne kan man konstatera att det finns stor medvetenhet om otillräckligheten i målformuleringen. Samtidigt finns det en mycket stark vilja att arbeta vidare för att få svar på frågan om hur och på vilket sätt genusanpassning på IT-utbildningar ska specificeras. Denna undersökningen ansågs komma vid rätt tidpunkt. 2.4  Skånes läns jämställdhetsplan 2001-2003</p>
<p>Enligt en remiss från Länsstyrelsen i Skånes län (2001-01-04), är en av Länsstyrelsens uppgifter att följa upp de nationella målen för jämställdhet i länet och tillsammans med andra aktörer utarbeta en strategi för att uppnå dessa. Mot denna bakgrund har Länstyrelsen i samarbete med övriga aktörer i Skånes Jämställdhetsråd tagit fram Jämställdhetsstrategin för Skåne 2001-2003. Mål nr 2 syftar till att öka kunskap i genus och jämställdhet, kopplat till lärande och pedagogik. Detta ämnar man uppnå genom bl.a. ett samarbete mellan Länsarbetsnämnden och företaget Lernia med insatsen kallad ”genuscertifiering av vuxenutbildning”(5). Vad innebär genuscertifiering av vuxenutbildning? Vem ska certifieras?</p>
<h2>3.- Undersökning</h2>
<p>3.1  Mål och syfte</p>
<p>Målet med undersökningen är att analysera ”ingången” till ITutbildningarna enligt följande punkter: o  vilka intagningskriterier används? o  hur är kunskapsinnehållet uppbyggt? o  hur ser utbildningens pedagogiska upplägg ut? o  under vilka villkor ska inlärningen ske? o vilka upphandlingsförfaranden används vid upphandling av ITutbildning?</p>
<p>Studien undersökte dessutom följande frågor: o Hur många kvinnor går från AMV:s upphandlade  IT-basutbildning till spetsutbildningar? o  I vilken utsträckning har kvinnor hoppat av IT-Skånes utbildningskoncept ? o  Sållar utbildningens upplägg eventuellt bort kvinnor i olika utbildningsmoment och i så fall i vilka? o  Var, när, hur och varför förlorar kvinnor intresset?</p>
<p>Syftet med undersökningen är att tillföra kunskap till utbildningsupphandlarna om hur man kan genusanpassa IT-utbildningar och därefter kunna specificera kraven vid upphandling med ITutbildningsanordnare. 3.2  Teoretiska referensramar</p>
<p>De teoretiska referensramar son använts i denna studie är hämtade ur en kognitionspsykologisk referensram i kombination med den kunskap som utvecklas inom området Människa Dator Interaktion (MDI) och teorin om Scheman.</p>
<p>Kognitionsbegreppet står urprungligen för ”att inhämta kunskap”. Kognitiva funktioner i vårt intellekt är t.ex. perception, inlärning, minne, begreppsbildning, problemlösning och språk.</p>
<p>Idag utgör kognitiv psykologi en egen inriktning inom psykologin, där modeller om bl.a. informationsprocesser rönt framgång i beskrivning och förklaring av olika fenomen i samband med tänkande.</p>
<p>Uppmärksamhet och inkodning är de första stegen i informationsprocessen (6). Enligt Fiske & Taylor (1991) är de flesta teoretiker överens om att vi utför någon slags omedveten ”för-uppmärksam” analys av omgivningens stimuli. Vi samlar ihop dess egenskaper i form av objekt och händelser och först därefter uppmärksammar vi dem medvetet. När stimuli blir uppmärksammade fokuseras, identifieras och kategoriseras de. Då förståelsen inträffar, får dessa stimuli sina semantiska innebörder och blir s.k. generell kunskap. Slutligen länkas de samman med befintlig kunskap som gör att slutsatser kan dras.</p>
<p>Schemateorin berkrivs enligt F. Barttlets (1932) på följande sätt: Inkodning och återhämtning av information från minnet organiserat i ett mönster eller schema som kopplar ihop den nya informationen med individens erfarenhet, tidigare kunskaper och föreställningar för att bl.a. kunna predicera vad som kommer att hända i framtiden(7).</p>
<p>Inom Människa Dator Interaktion-området studerar man hur man kan skapa program och datorsystem som är lätta att använda(8). Datorsystem är ett verktyg för att vi ska kunna skaffa oss och bearbeta information. ”Poängen med att använda datorer är att det skall bli lättare att utföra den uppgift vi förusatt oss att göra”(9). Människan i interaktion med datorer utför idag i hög grad bearbetning av informationen. Enligt Bodil Jönsson (2001), spelar ”learning by searching” en avgörande roll för lärandet dvs att söka information utifrån den kunskapsstruktur man redan har och omforma densamma (10).</p>
<p>I arbetssammanhang anser man att kognitiva problem uppstår när egenskaper i arbetssituationer innebär hinder för ett naturligt och effektiv sätt att fatta beslut eller lösa problem. I inlärningssammanhang uppstår kognitiva problem när det inte finns koppling mellan den nya informationen och de tidigare referensramarna i fråga om kunskap och erfarenheter. 3.3  Metod. En kvalitativ undersökning 3.5  Resultat</p>
<p>Diagramredovisning</p>
<p>Nedanstående diagram är en grafisk sammanställning av svaren från enkäterna.</p>
<p>Procent</p>
<p>Känner du att kunskapsmängden på kursen är lagom i förhållande till tiden ni har till förfogande?</p>
<h2>Diagram 2.</h2>
<h2>Kommentar: 95 % av deltagarna anser att kunskapsmängden på kurserna i alla tre steg är för stort i förhållande till tiden de har till förfogande.</h2>
<p>Procent</p>
<p>Hela gruppen som ska präglas in?</p>
<h2>Diagram 3.</h2>
<h2>Kommentar: 63% av deltagarna tycker att en stor del av utbildningen består av kunskap som ska minnas genom att präglas in. Resten av gruppen , 37%, upplever att de rena minneskunskaperna är lagom eller ganska små i utbildningen.</h2>
<p>Procent</p>
<p>Hela gruppen</p>
<p>Anser du att du får tillräckligt med tid för att smälta det som lärs ut i kursen?</p>
<h2>Diagram 4.</h2>
<h2>Kommentar: 68% anser sig inte ha tid för att smälta det som lärs ut i kursen. 26% upplever att de i någorlunda grad har tid för att smälta kunskapen och bara 5% anser sig i hög grad ha tid för det. Det femte alternativet i skalan, dvs ” i allra högsta grad” valdes inte av någon deltagare.</h2>
<p>Procent</p>
<p>Hela gruppen</p>
<p>I vilken grad är litteraturen väl anpassad för självstudier?</p>
<h2>Diagram 5.</h2>
<h2>Kommentar: Nästan hälften av gruppen, anser att kurslitteraturen fungerar bra för självstudier. Däremot är 37% inte helt nöjda och 16% tycker inte att kurslitteraturen är ett bra hjälpmedel för självstudier. Observera att detta gäller alla tre utbildningsstegen. Följande diagram illustrerar hur varje grupp uppfattar anpassningen av kurslitteraturen för självstudier.</h2>
<p>Procent</p>
<p>IT Bas ( 8 deltagare )</p>
<p>I vilken grad är litteraturen väl anpassad för självstudier?</p>
<h2>Diagram 6.</h2>
<h2>Kommentar: 62 % av deltagarna anser att kurslitteraturen är väl anpassad för självstudier. Resten av gruppen får inte tillräcklig hjälp av litteraturen för självstudier. Kommentar: 62,5% anser att kurslitteraturen endast i viss mån är anpassad till självstudier. Resten av gruppen är nöjd.</h2>
<p>IT Spets Gamla (3 deltagare)</p>
<h2>Kommentar: Klart delade uppfattningar finns mellan deltagarna i den mest avancerade utbildningsgruppen.</h2>
<p>Hela gruppen</p>
<p>Anser du att kravet som engelska fackspråket ställer är ett hinder för din inlärning?</p>
<h2>Diagram 9.</h2>
<h2>Kommentar: 42% av deltagarna anser inte att engelska fackspråket på något sätt är ett hinder för deras inlärning och 26 % upplever det som ett hinder i liten grad. För de resterande 32% av gruppen är engelska fackspråket ett hinder för inlärning.</h2>
<p>Procent</p>
<p>Hela gruppen</p>
<p>I vilken grad känner du att denna kurs stimulerar din nyfykenhet och lust för att fortsätta till mer avancerad kunskapsnivå?</p>
<h2>Diagram 10.</h2>
<h2>Kommentar: Nästan 80% av gruppen känner att kursen stimulerar deras nyfikenhet och lust att fortsätta till mer avancerade kunskapsnivåer. Resten av gruppen upplever inte denna stimulans. Kommentar: 84% av deltagarna tycker att det är roligt att lära sig datorteknik i denna kurs. Resten av gruppen upplever inte det.</h2>
<p>Procent</p>
<p>Hela gruppen</p>
<p>Anser du att du har fått träning i problemlösning under kurstiden?</p>
<h2>Diagram 12.</h2>
<h2>Kommentar: 21% tycker att de har fått träna i problemlösning under kurstiden. 79% av gruppen upplever att träningen i problemlösning har inte varit tillräcklig. Efter c.a. 16 veckors studier på IT Bas som ges på sex olika orter i Skåne, samlas deltagarna i Generalistutbildningen och genomgår ett gemensamt och lärarlett kursprogram. Pga att utbildningen på IT Bas varierar mellan orten, blir också nivåerna olika.</h2>
<p>Procent</p>
<p>Anser du att deltagarnas kunskapsnivåer inom programmering och nätverk är för olika?</p>
<h2>Diagram 13.</h2>
<h2>Kommentar: 75% av gruppen anser att deltagarnas kunskapsnivåer inom programmering och nätverk är för olika. Resten av gruppen anser inte det.</h2>
<p>Sammanfattning av deltagarnas kritiska kommentarer</p>
<p>Följande är en sammanfattning av samtalen som genomfördes i samband med enkätundersökningen, uppdelad per utbildningsgrupp.</p>
<p>Det är viktigt att notera att deltagarnas muntliga kommentarer i grupp skiljer sig en del från de skrivna enkätsvaren. Under de olika träffarna gav deltagarna uttryck för ett stort behov av att kritiskt markera utbildningens opedagogika upplägg. Samtidigt uttryckte de behov av stöd för att förbättra utbildningsvillkoren.</p>
<p>IT-bas (från två orter)</p>
<p>Angående kursinnehållet: - Det borde inte heta  IT-bas, namnet är fel. Man tror att ECDL är IT-bas. Det är missvisande. - ECDL har inget att göra med  IT-teknik. Det har inte med vartannat att göra. Man kunde lära sig svaren utantill för att klara av testen på ECDL. - Undervisningen är inte upplagd för nybörjare. - A+ och programmering på 6 veckor går inte. Hårdvarudelen var alldeles för kort :man byggde aldrig upp en dator, partitionerade, konfigurerade etc. - Visual Basic ska läsas först inom programmering; det ger en bättre ingång, den är grafiskt roligare, lättare. Studien av programspråket C ska komma efteråt och ges på längre tid (en synpunkt från några av kursdeltagarna. - Detta paket är inte förberedande för arbetslivet utan det är ett sätt att sysselsätta folk i en kurs. ”Jag vill ägna mig åt webben och vet ej vad ska jag göra med denna kunskap”.</p>
<p>Angående förkunskapskraven: - Det finns formella krav och dolda krav. - Vi uppfyller de formella kraven men ändå räcker nivån inte till. - Det finns ingen annan kurs man ska gå före denna nivå. Hur ska man förbereda sig? Finns det ingen kurs som AF erbjuder? - Nivån ligger för högt. - Tempot är alldeles för högt. - Succesivt intag är inte bra. Nivån hos eleverna ska vara ungefär densamma.</p>
<p>Angående det pedagogiska upplägget: - Vi har inte en vanlig undervisning. De lärarledda undervisningstimmarna varierade från c.a. 2 timmar per vecka till c.a. 20 timmar beroende på vilket ort utbildnigens gavs. - Det behövs lärarledda genomgångar, självstudier och studier i grupper i kombination. - Det blir svårt att göra självstudier utan att först ha fått en genomgång. - Det finns tidsbrist. Kanske behövs  4-5 veckor bara för A+. - Läraren borde hjälpa till att lägga upp de individuella studierna. - På en av orterna upplevde deltagarna positiva förändringar i undervisningen. Exempel på detta var att A+ idag har många flera praktiska övningar än innan och att lärarledda självstudier i veckan på programmeringsdelen nu är tillräckliga. - Lärarna måste ha pedagogisk kunskap. Undervisningen är opedagogisk. Brist på lärarstöd. - Vi behöver en mentor från  IT-spets, någon som har gått alla steg i utbildningen och kan orientera oss för att välja det bästa efter det egna behovet. Man eller kvinna. - Alla har stressbeteende. Detta innebär en svår utgångspunkt.</p>
<h2>Deltagarnas uppfattningar var tydligt delade inför den följande frågan. Skulle ni vilja ha IT-bas bara för tjejer/kvinnor?</h2>
<p>Svaren var de följande:</p>
<p>IT-bas bara för kvinnor och sedan fortsätta i Generalist och IT-spets i gemensamma grupper.</p>
<p>Gemensamma klasser med 50/50 manliga och kvinnliga deltagare så att det skapas en balanserad atmosfär. Kvinnor får inte vara i minoritet.</p>
<p>Inte bra att ha delade klasser efter kön.Tjejerna missar att lära sig av det som killar kan.</p>
<p>Generalist (en ort) - IT-bas är en sil. Man ska ta sig genom den psykiska pressen som kursen innebär. Tidspressen är mycket hög. - IT-bas ser annorlunda ut på varje ort. Detta gör att man slutar med mycket olika nivåer. Sedan samlas man i Generalist med olika kunskapsbakgrunder. Det behövs mer homogena grupper. - Vi gör markarbetet hemma. Vi saknar tid att kunna följa med i den snabba takten. Det skulle behövas minst 30 veckor. - Det finns skillnad i kunskapsnivå jämfört med vissa män men inte med alla. - Innehållet i programmeringsdelen är bra upplagt. - Lägg till Java och ge inblick i alternativa programspråk som används ute på marknaden. Tillägg:  webb-design grafik. - Vi vill ha fler projektarbeten. - Det finns dålig information om arbetsmålet. - Vi behöver information om företagen. Svårt att skaffa praktikplats utan att få hjälp av AF. AF borde bjuda in företagen för att presentera möjligheten att ha praktikanter i deras företag. Vi behöver en presentation av vår kurs så att det blir lättare att säga vad det är vi står för. Kanske AF borde ha ett avtal med flera företag.</p>
<p>IT-spets - Vi letar efter företag att göra praktik. Vi får göra det på egen hand. Vi blir väl mottagna av företagen. Attityden är lite ambivalent: vad roligt att det kommer en tjej och samtidigt: vad är det du kan egentligen?</p>
<p>Det krävs alldeles för mycket från IT-bas och Generalist. Man hinner inte integrera. Ingen tid att lära sig. Det visas redan i Generalist. - Det finns bra lärare på C++. - Längre tid på Visual C++ - Om man har valt programmering, ska man inte behöva ha 50% rätt på nätverksprovet. Gränsen ska vara lägre. - För stora nivåskillnader är negativt. - Inte bra att ha  IT-bas för tjejer. Det blir fel. Men kvinnor behöver börja från grunden. Vi får inte tid att meka med datorn. Undervisningen är för teoretisk. - A+ är gammal kunskap. Windows 98 är föråldrat.</p>
<h2>4.- Analys och diskussion ut ett kognitivt-och genusperspektiv</h2>
<p>4.1  Utbildningens formella och informella krav. 4.2  Om inlärning/lärande av IT kunskap</p>
<p>Gruppens absoluta majoritet anser att kunskapsmängden som ska assimileras under utbildningen är överväldigande i förhållande till tiden de har till förfogande. Inte på något av de tre utbildningsstegen hinner deltagarna integrera kunskapen och lära sig det som förväntas.</p>
<p>Vid inlärning/lärandeprocessen spelar arbetsminnet en avgörande roll. Det är allmänt erkänt inom kognitionspsykologi att människan har en begränsad kapacitet i arbetsminnet och att själva utrymmet inte kan förändras (11). När mängden information prioriteras framför förståelse av sammanhanget och praktisk användning får eleverna göra ett orimligt stort kognitivt arbete för att det ska bli möjligt att integrera informationen.</p>
<p>En av huvudfrågorna som kognitionspsykologin studerar är hur inlärningsprocessen sker, eller mer specifikt: hur vår tidigare kunskap fungerar när den bemöter ny information. Vad händer när vi lär oss nya saker?</p>
<p>Deltagarnas verkliga förkunskaper skiljde sig betydligt dem emellan. Spännvidden i en och samma grupp kunde sträcka sig från personer som använde dator enbart som skrivmaskin till dem som hade flera års erfarenhet som IT-tekniker och som Microsoft Certifierad System Engineer.</p>
<p>Bl.a. på grund av dessa skillnader visade deltagarna också individuella skillnader i förståelse av terminologin och den begreppsapparat som användes under utbildningen.</p>
<p>Enligt Ellis & Hunt(1993) sker förståelseprocessen i fyra steg: Selektering när informationen sållas, abstraktion av informationens huvudmening, tolkning eller omsättning av informationen i andra ord och till sist integration med tidigare kunskap. Överflödet av information och den höga studietakten försvårar i hög grad möjligheterna för denna tankeprocess att kunna utmynna i ny kunskap.</p>
<p>På kurserna upplevde deltagarna också brist på tillräckliga möjligheter att prova praktiskt och skapa förståelse för hur en dator ser ut och fungerar inuti, hur man delar upp och tar bort all information på hårddisken, installerar mjukvaran etc. Detta gjorde att den nya informationen förblev ytlig och inte förankrades så väl att den gick att använda för att hantera datorer och datorsystem i praktiken. 4.3  Om motivation</p>
<p>Trots alla svårigheter upplevde deltagarna utbildningen som stimulerande. Diagramen 10 och 11 visar på att gruppens motivationsnivå är hög, att kursen stimulerar nyfikenheten och lust att fortsätta till högre kunskapsnivåer. Intresset och lusten att lära sig ITteknik visades också i engagemanget i självstudier. Majoriteten ägnade både studietid och fritid för till kunna fortsätta och lyckas med utbildningen.</p>
<p>Men trots detta hade de flesta deltagarna ändå utvecklat ett allmänt stressbeteende. Deras försök att överbrygga kunskapsluckan med hjälp av en intensiv studietakt verkade inte vara tillfredställande.</p>
<p>Hur inverkar stressen på deltagarnas motivation att fortsätta fördjupa sig i kunskap om IT-teknik? Bland de muntliga kommentarerna förekom följande: ”Det ska inte vara så att man går i motvind”, ”Det ska inte avskräcka en”. ”Det ska istället uppmuntra att fortsätta i högre nivå”.</p>
<p>Vilken näring får de kvinnliga deltagarnas intresse för IT-teknik under dessa studievillkor?</p>
<p>En av deltagarna uttryckte det så här: ”På detta sättet misslyckas man”.</p>
<p>I en studiesituation av ovan beskriven karaktär ligger det nära till hands att tro att begränsningarna ligger hos den egna personen istället för i utbildningsmetodiken. Orsaksförklaring eller tillskrivning kan bli felaktig.</p>
<p>Inom stressforskning analyseras effekter av olika grad av kontroll som individen har över olika livssituationer. Okontrollerbarhet kan föreligga när en individ inte upplever något samband mellan sina avsiktliga handlingar och vad som händer runt honom/henne(12).</p>
<p>När individen gör en felaktig tolkning av orsaker, leder detta till hjälplöshet i nya situationer. En förklaring till detta är att det sker en förändring i psykologiskt avseende som rör motivation, kognition och emotion och som gör att intresset avstannar.</p>
<p>Inför detta är möjligheterna stora att man ändrar sig och gör andra utbildnings- och yrkesval. 4.4  Om identitet</p>
<p>Det som behöver uppmärksammas för att förstå kvinnornas villkor på ITutbildningen är hur identitet och kognition samverkar i en utbildningssituation.</p>
<p>Hur gör vi, ur ett kognitivt perspektiv, för att organisera informationen om oss själva? Och hur gör vi för att organisera informationen från omvärlden?</p>
<p>Enligt schemateorin hjälper oss olika slags generella mönster eller scheman att organisera den kunskap som vi har om oss själva och omvärlden. Dessa scheman ger oss mentala referensramar i form av självscheman, rollscheman, händelsescheman, sociala scheman etc.</p>
<p>Även bilden vi har om oss själva är organiserad i ett schema för vad som är kärnan i vår person. Den är mer eller mindre mångfacetterad och komplex och skiljer sig mycket från individ till individ(13). Dessa självscheman läggs tidigt i barndomen och har att göra med individens identitet. Den formas i interaktion med den närmaste omgivningen, familjens sociala och kulturella förhållanden och med de värderingar och ideal som representerar familjens och omgivningens särdrag.</p>
<p>Det finns klara individuella skillnader i uppfostringsmönster. Den man eller kvinna, som växer upp i en social miljö där han/hon uppmuntras att värdera tekniska färdigheter och erfarenheten om dessa högt, kommer att rikta sin uppmärksamhet mot tekniska fenomen och ha lättare att fånga sådan information från omgivningen. Han/hon kommer lättare att kunna integrera den i sin kunskapsbank och lusten att använda sina färdigheter kommer att ha lättare att uvecklas. Identifikationen med tekniska färdigheter kommer att vara en del av personens självschema. Ju mer lustbetonad denna process är desto grundligare kommer den att förankras.</p>
<p>I de flesta samhällen idag saknas ett dominerande socialt mönster som gynnar identifikationen mellan kvinnan och tekniken. Detta avspeglas på alla områden, inte minst inom IT-området och påverkar associationer och förväntningar om kvinnors tekniska kunskaper.</p>
<p>I vilken mån ser kvinnor ”rollen som tekniker” som en bild att identifiera sig med vid utbildning och yrkesval och i vilken utsträckning har kunskapssamhället förmått att anpassa sig till en sådan kvinnoroll?</p>
<p>En social roll definieras efter de förväntade beteenden som en person i ett visst socialt sammanhang har. Ett rollschema är den kognitiva struktur som organiserar kunskapen och karakteristiska förväntade beteenden (i det sammanhanget). Läkaren är ett exempel på en förvärvd roll (achieved roll) och rollschemat är de kunskaper, associationer och förväntningar som människor har om yrkesrollen läkare.</p>
<p>Mellan kvinnor och män finns en skillnad beträffande erfarenhet och kunskapskultur i relation till tekniken. Kvinnor har sällan engagerat sig i underhållning eller i sociala sysselsättningar med tekniska aktiviteter av traditionell karaktär. ”Meccano är mer än en leksak” skriver Jan Myrdal i sin bok ”En Meccano pojke berättar”(14). ”Det är av vikt att komma ihåg att när en gosse leker med Meccano så utövar han i miniatyr en ingenjörs arbete, och att detta arbete är helt och hållet av samma art som ingenjören utövar i det praktiska arbetet”. Teknisk kunskap och förståelse byggs upp ur just det roliga och experimenterande skapandet.</p>
<p>I ”Teknik på kvinnors vis”, säger Harriet Aurell att den manliga teknologin inte tillhört kvinnors kunskapskultur (15).</p>
<p>Det finns många yrkeskvinnor och kvinnliga nätverk inom IT och andra branscher som med stor framgång länge har varit och är drivande krafter inom IT-området. Ur ett kognitivt perspektiv finns det ingen skillnad mellan män och kvinnors intellektuella förmåga att skapa och utveckla informationsteknik. Kvinnor som formats i en teknisk kunskapskultur kan sannolikt ha samma tekniksyn som män. På samma sätt finns det män som inte har någon förtrogenhet med teknik. Generaliseringen av den egna erfarenheten eller gruppsituationen är en kognitiv bias.</p>
<p>Frågan är hur kvinnor som inte tillhör den tekniska kunskapskulturen förhåller sig till tekniken.</p>
<p>I utbildning tar man emellertid inte hänsyn till skillnader i kunskapskulturer och därmed erbjuds orättvisa utbildningsvillkor.</p>
<p>En god pedagogik är den nödvändiga förutsättningen för att konstruera eller bygga upp grund-och spetskunskap om informationstekniken hos båda könen.</p>
<p>Studiens kvinnliga deltagare visar stark motivation för att lära sig och utveckla IT-tekniken. Pedagogiken motverkar detta genom att inte ta hänsyn till rätt utgångspunkter och skapar istället osäkerhet i försöken att utveckla en ny yrkesidentitet.</p>
<p>Det finns behov av att lyfta fram de skillnader som existerar mellan manliga och kvinnliga deltagare när det gäller förutsättningarna för att överbrygga de dolda, informella förkunskapskraven.</p>
<h2>5. Slutsatser och rekommendationer</h2>
<p>5.1 Vad behövs för att göra  IT-utbildningar genomslagskraftiga både för kvinnor och män? 1) Det finns behov av att skapa en  IT-teknisk grundutbildning som ger den kunskapsgrund som eleverna saknar och för närvarande inte har någonstans att hämta. 2) Detta utbildningssteg ska ge grunden till datortekniska utbildningar. 3) Prioritera kvalitet och integration av kunskap framför kvantitet och mängdkunskap. Kunskapen ska bli användbar. 4) Ändra metoder för urval. Elevens befintliga kunskap och färdighetsnivå i datorteknik ska undersökas och ligga till grund för bedömningen av de formella förkunskapskraven. 5) Undvik successiva intag, då dessa skapar problem med inlärning och pedagogik. 6) Skapa kurser med homogen förkunskap i datorteknik. 7) Prioritera elevernas förståelse av strukturer och hur olika delar hänger samman. Detta kan uppnås genom att mycket tid läggs på att låta eleven undersöka, prova sig fram och kunna ställa frågor och ha tillgång till bra material att finna förklaringar i. 8) Ge deltagarna möjlighet att skaffa ”fysiska” kunskaper: titta inuti en dator, bygga en dator, partitionera och formatera hårdiskar, installera operativsystem och program, koppla ihop ett nätverk och konfigurera m.m. 9) Teoretiska genomgångar ska direkt kopplas till praktiskt utövande med användning av grundläggande principer och teorier. 10) Genomgångar ska fortlöpande följa med laborationer, projektarbeten och självstudier. 11) Eleven ska ha möjlighet att träna sin logiska och analytiska förmåga genom att öva logikens grundläggande tankeverktyg: slutledningsförmåga, problemdefiniering, problemlösning (vilka steg behövs för att nå fram till en lösning) algoritmer m.m. 12) Individuell vägledning. Utgå från elevens befintliga kunskapsnivå. Ge möjlighet att skaffa mentorer. 13) Begreppsapparat och ny terminologi ska introduceras i samklang med elevernas inlärningstakt. 5.2 Hur kan en  IT-basutbildning se ut för att ge en bra ingång till IT-teknik? Förslag för framtida studier: - IT-bas ska ha samma kursprogram i varje ort. - Tidsramen för kursen ska förlängas med minst två eller tre månader. - ECDL-kunskap, i betydelsen tillämpbar kunskap av Officepaketet, ska inte ingå i kursprogrammet. - Nivåerna ska vara ungefär de samma. Inga successiva intag. - Kunskapsnivåerna ska läggas på nybörjarnivå. - A+ : hårdvarudelen ska förlängas betydligt. Tidsutrymme för att bygga en dator, partitionera och formatera hårdiskar etc. Undervisningsmaterialet på A+ ska uppdateras. - Visual Basic ger en lättare, trevligare, mer grafisk kunskapsingång. Kan ges innan C+ för att ge en mjukare ingång till programmering. - Längre tid till Visual C++. - Programmering och nätverksteknikdelen ska förlängas betydligt. - Undervisningen ska vara mindre teoretisk och mer praktisk. - Individuell handledning ska ge struktur för självstudier. - Kurslitteraturen ska anpassas bättre till självstudier. Lärarhjälp ska dock finnas tillgänglig. - Deltagarnas uppfattning var tydligt delade inför frågan ”Skulle ni vilja ha  IT-bas bara för tjejer/kvinnor?”</p>
<p>Svaren var följande:</p>
<p>IT-bas bara för kvinnor som övergång till gemensamma grupper i Generalist och IT-spets.</p>
<p>Gemensamma klasser med 50/50 manliga och kvinnliga deltagare så att det skapas en balanserad atmosfär. Kvinnor ska inte vara i minoritet.</p>
<p>Inte bra att ha delade klasser efter kön. Tjejerna missar att lära sig av det som killar kan.</p>
<h2>5.3 Reflektioner som utvecklats i anslutning till den gjorda studien.</h2>
<p>I samband med utformning av programvaror inom IT-området börjar kognitionsforskningens resultat i fråga om den mänskliga hjärnans sätt att hantera information att bli alltmer använd. I kurser och utbildningar lyser tillämpningen av dessa kunskaper dock oftast med sin frånvaro. Denna diskrepans kommer sannolikt att medverka till att utbildningars uppläggning i framtiden kommer att ifrågasättas, mycket oftare än hittills, av de elever som ska gå dem.</p>
<p>Med en långsiktig forskningsstrategi kommer fler genusaspekter än de som tagits upp i denna undersökning, att kunna belysas. Utifrån studiens material kan man förmoda att även manliga deltagare som inte har tekniska förkunskaper och färdigheter sannolikt har likartade svårigheter som kvinnor i utbildningar som saknar pedagogisk medvetenhet. I linje med studier som drivs på Linköpings universitet, om skillnader mellan olika kunskapskulturer kan värdefull information utvecklas i relation till ITutbildningars utformning. Manliga kontrollgrupper kan där bidra till att kasta mer ljus över hur dessa utbildningar fungerar kognitivt och genusmässigt.</p>
<p>I en rapport som Rådet för arbetslivsforskning (17) givit ut tas behovet av att finna system upp, som gör det möjligt att kombinera arbete med lärande. I detta sammanhang vill de driva forskning om lärande med uppmärksamheten inriktad på skillnader mellan könen i detta avseende. Liksom Jämit ( SOU 2000:58 ), pekar deras studie på vikten av att fortsätta forskning kring genus, teknik och lärande, vilket även denna studie visar på behovet av.</p>
<p>Marta Gagliardo -impactomarta.gagliardo@swipnet.se</p>
<h2>Referenser och litteraturförteckning</h2>
