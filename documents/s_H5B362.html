<h1>Sammanfattning för icke experter</h1>
<h2></h2>
<p>I Fud-program 2016 Del I kapitel 5 finns en översikt av SKB:s fortsatta forsknings- och utvecklingsbehov, vilket i princip är bra. Det behöver dock vara ännu mer populärt skrivet för att kunna läsas av icke experter. Kapitlet behöver också ge en pedagogisk och kortfattad överblick över den forskning och utveckling som genomförts och som kvarstår med syftet att underlätta insyn för alla som berörs.</p>
<p>Förslag till åtgärd:  Kärnavfallsrådet anser att det i Fud-programmen framöver bör finnas en tydligare översikt av vilka områden som SKB bedömer att det behövs ytterligare forskning inom, och även omfattningen av de återstående forskningsinsatser som krävs för att kunna ta hand om kärnavfallet och det använda kärnbränslet på ett långsiktigt säkert sätt.</p>
<h2>Kompetensförsörjning</h2>
<p>I Fud-program 2016 saknas det en beskrivning av hur kompetensutvecklingen och kompetensförsörjningen inom organisationen ska säkras i ett tidsperspektiv på 50−100 år. Att detta har stor strategisk  betydelse för Sverige, och inte minst för SKB, visas av att regeringen gett Strålsäkerhetsmyndigheten (SSM) i uppdrag att utreda den långsiktiga kompetensförsörjningen inom SSM:s ansvarsområde med slutrapport i september 2018.</p>
<p>Det är viktigt för säkerhetsarbetet att SKB behåller och stärker sin kompetens och därmed kan behålla myndigheternas och allmänhetens förtroende. Ett tydligt och informativt Fud-program kan vara ett strategiskt verktyg för detta.</p>
<p>Förslag till åtgärd:  Kompetensförsörjningsfrågor bör beskrivas mer utförligt i Fud-program 2019. Det bör finnas en redogörelse för inom vilka kärntekniska kompetensområden brister kan uppstå och vilka behov som finns när det gäller utbildning och forskning vid svenska universitet och högskolor.</p>
<h2>Samhällsvetenskaplig forskning</h2>
<p>SKB genomförde ett samhällsforskningsprogram 2004−2011, men redovisade i  Fud-program  2013 att man inte planerar att starta något nytt forskningsprogram. SKB:s uppfattning var då att forskningsinsatser inom området framöver framför allt bör finansieras genom att olika forskare ansöker om medel hos exempelvis statliga eller privata forskningsråd. SKB skrev dock avslutningsvis att man är beredd att finansiera forskningsprojekt med samhällsvetenskaplig inriktning inom områden som bedöms som viktiga för SKB:s verksamhet, särskilt i det fortsatta arbetet i Oskarshamns och Östhammars kommuner.</p>
<p>I Fud-program 2016 nämns samhällsvetenskaplig forskning endast i samband med informationsbevarande över generationer. Det saknas en diskussion om varför endast detta finns kvar.</p>
<p>Förslag till åtgärder:  SKB bör följa upp och ta fasta på sitt eget förslag från 2013 att finansiera forskningsprojekt av vikt för det fortsatta arbetet i de berörda kommunerna, med vilka de eventuellt ska samarbeta i årtionden framöver.</p>
<p>Kärnavfallsrådet hänvisar därutöver också till sitt förslag från yttrandet över Fud-program 2013 att framtida Fud-program bör beskriva:</p>
<p>• ekonomiska, politiska och sociala omvärldsförändringar som kan påverka genomförandet av slutförvarsprojektet. − en fråga i ständig förändring ,  skrivit om framtidsscenarier för slutförvarsprojektet (kap 3).</p>
<p>• organisationsfrågor och säkerhetskultur. I  Fud-program 2010 fanns avsnittet ”1.4 Kompetens och organisation” med. Fudprogrammet bör framöver innehålla en översikt av företaget SKB:s organisation, detta för att det ska bli tydligt hur företaget utvecklas över tid. När det gäller säkerhetsfrågor bör SKB bland annat följa forskning kring MTO-frågor (samband mellan människa, teknik och organisation).</p>
<h2>Kulturarv och avveckling av reaktorer</h2>
<p>Den första reaktorn på tur att rivas är Ågestareaktorn. Den är unik och har ett kulturhistoriskt värde. Kulturarvsfrågor berörs inte varken när det gäller Ågesta eller när det gäller övriga reaktorer.</p>
<p>Förslag till åtgärd:  Kommande Fud-program bör nämna forsknings- och utvecklingsfrågor när det gäller avvecklade reaktorer som kulturarv. Detta kan ske i samarbete med exempelvis Riksantikvarieämbetet.</p>
<h2>Flexibilitet och bästa möjliga teknik</h2>
<p>Det bör finnas utförligare beskrivningar av vilka möjligheter till handlingsalternativ som finns vid förändrade förutsättningar. Hur ska SKB följa upp forskning och ta till sig forskningsresultat från internationell forskning under minst 80 år? Det är en inte alltför avlägsen tanke att forskningen under de kommande 80 åren förväntas medföra både förbättrade tekniker, ny kunskap och nya rön, vilka i sin tur sätter nya standarder som kan skilja sig från dem som finns i dag. Hur planerar SKB att förhålla sig till detta, och vilken flexibilitet finns? Det kan gälla nya koncept, men även ändringar och förbättringar inom KBS-3-konceptet. Redan i dag utvecklas andra koncept i andra länder.</p>
<h2>4.2 Forskning inom ramen för ansökningar som fått tillstånd bör finnas i kommande  Fud-program</h2>
<p>Kärnavfallsrådet anser att allt vetenskapligt arbete som SKB bedriver ska redovisas i kommande Fud-program, alltså även sådant som är relaterat till den verksamhet som fått tillstånd. Det är en förutsättning för att Fud-programmen framåt ska vara allsidiga och ge öppenhet och insyn i SKB:s arbete.</p>
<p>Kärntekniklagstiftningen föreskriver en stegvis prövning av planerade slutförvarsanläggningar samt de olika mellanlager som kommer att behöva uppföras i samband med avveckling och rivning av kärnkraftsreaktorerna. När det exempelvis gäller att uppföra och driva ett slutförvar för använt kärnbränsle återstår mycket vetenskapligt arbete. Kärnavfallsrådet anser att eftersom det finns forskningsfrågor som är helt eller delvis obesvarade, framför allt frågor som rör säkerheten och de tekniska barriärernas tillförlitlighet (kopparkapseln och bentonitbufferten), så bör dessa fortsätta att redovisas i kommande Fud-program. Detta gäller oavsett om SKB får tillstånd eller inte, även om de kvarstående oklarheterna eventuellt skulle kunna lösas genom en fortsatt stegvis tillståndsprövning. Det skulle också möjliggöra att universitet och högskolor får fortsatt insyn i hela SKB:s vetenskapliga arbete och remissprocessen kring Fud-programmet, vilket skulle kunna bidra till att kvalitetsäkra SKB:s arbete. Forsknings- och utvecklingsverksamheten enligt 11 § och 12 § kärntekniklagen bör i framtiden inte reduceras till att bli en fråga som enbart berör kärnkraftsbolagen och tillsynsmyndigheten, SSM.</p>
<h2>Särskilt yttrande över SKB:s Fud-program 2016</h2>
<h2>Mikael Karlsson, ledamot Kärnavfallsrådet</h2>
<p>Kärnavfallsrådet har redovisat allvarliga brister i SKB:s Fud-program 2016. Jag delar rådets analys och vill understryka det problematiska i att rapporten inte uppfyller lagens krav.</p>
<p>Vissa brister är så oroande ur ett säkerhetsperspektiv att de bör åtgärdas före Fud-program 2019. Det gäller dels de tre punkter som rådet särskilt anför (spänningskorrosion, kopparkrypning, samt blåsprödhet), dels kopparkorrosion i rent, syrgasfritt vatten, dels djupa borrhål.</p>
<p>När det gäller spänningskorrosion, kopparkrypning, samt blåsprödhet är bristerna i Fud-program 2016 så stora att regeringen, på motsvarande sätt som regeringen gjorde 2007, bör ställa som villkor att Fud-program 2016 kompletteras, förslagsvis i linje med de åtgärdsförslag som rådet lyft fram.</p>
<p>Gällande kopparkorrosion i rent, syrgasfritt vatten så råder ännu vetenskaplig oenighet. SKB bör redovisa detta i ett komplement till Fud-program 2016, inklusive de slutsatser SKB drar och varför, samt hur SKB ser att den vetenskapliga osäkerheten ska hanteras ur ett säkerhetsperspektiv.</p>
<p>Avslutningsvis bör regeringen ställa som villkor att Fud-program 2016 kompletteras med dels en utförlig och förutsättningslös redovisning av den alternativa metoden djupa borrhål, dels en redovisning av vilka Fud-insatser som SKB avser genomföra under tiden fram till nästa Fud.</p>
<h2>Referenser</h2>
<p>Black, J. 2017.  Review of hydrogeological elements in 2016 RD&D programme of SKB (TR 16-15). Extern rapport på: www.karnavfallsradet.se</p>
<p>Elfwing, M., Evins, L., Z., Gontier, M., Grahm, P., Mårtensson P. och Tunbrant, S. 2013. SFL concept study. Main report . SKB TR13-14. Stockholm: Svensk Kärnbränslehantering AB.</p>
<p>Hedin, A., Lilja, C., Johansson, J. och Puigdomenech, I. 2015.</p>
<p>Samlad redovisning om kopparkorrosion i syrgasfritt vatten.</p>
<p>SKBdoc 1473304 ver 1.0. Stockholm: Svensk Kärnbränslehantering AB. http://www.world-nuclear.org/nuclear-basics/global-number-ofnuclear-reactors.aspx (hämtad 2017-05-23). http://www.world-nuclear.org/information-library/nuclear-fuelcycle/nuclear-wastes/decommissioning-nuclear-facilities.aspx. (hämtad 2017-05-23).</p>
<p>Kärnavfallsrådet. 2017. SOU 2017:8 Kunskapsläget på kärnavfallsområdet 2017. Kärnavfallet − en fråga i ständig förändring.</p>
<p>Stockholm: Wolters Kluwer.</p>
<p>Kärnavfallsrådet. 2014. SOU 2014:42. Kärnavfallsrådets yttrande över SKB:s  Fud-program  2013.  Stockholm: Fritzes.</p>
<p>SKB. 2017. ”Klargörande beslut i projektet för SFR”. Pressmeddelande Maj 02, 2017, 11:00 CEST. Se: http://www.skb.se/press (hämtad 2017-05-23).</p>
<p>SKB. 2016.  Ytterligare information om kopparkorrosion i syrgasfritt vatten. SKBdoc 1540185 ver 1.0. Stockholm: Svensk Kärnbränslehantering AB.</p>
<p>SKB. 2016.  Fud-program 2016. Program för forskning, utveckling och demonstration av metoder för hantering och slutförvaring av kärnavfall . Stockholm: Svensk Kärnbränslehantering AB.</p>
<p>SKB. 2013.  Fud-program 2013. Program för forskning, utveckling och demonstration av metoder för hantering och slutförvaring av kärnavfall . Stockholm: Svensk Kärnbränslehantering AB.</p>
<p>SKB. 2010.  Fud-program 2010. Program för forskning, utveckling och demonstration av metoder för hantering och slutförvaring av kärnavfall . Stockholm: Svensk Kärnbränslehantering AB.</p>
<p>Tafvelin Heldner, M., Dahlström Rittsél, E. och Lundgren, P. 2013. ”Värdet av kärnkraftverk som kulturarv” i Bebyggelsehistorisk tidskrift  65, s. 72−88.</p>
<p>Tafvelin Heldner, M., Dahlström Rittsél, E. och Lundgren, P. 2008.</p>
<p>Ågesta  − kärnkraft som kulturarv: Dokumentationsrapport . Stockholm: Tekniska Museet.</p>
<h2>Lag, proposition och förordning</h2>
<p>Lagen (1984:3) om kärnteknisk verksamhet.</p>
<p>Prop. 1983/84:60 med förslag till ny lagstiftning på kärnenergiområdet.</p>
<p>SSMFS 2008:1  Strålsäkerhetsmyndighetens föreskrifter och allmänna råd om säkerhet i kärntekniska anläggningar.</p>
<h2>Bilaga 1</h2>
<h2>Kommittédirektiv 1992:72</h2>
<h2>Vetenskaplig kommitté med uppgift att utreda frågor om kärnavfall och om avställning och rivning av kärntekniska anläggningar m.m.</h2>
<p>Beslut vid regeringssammanträde 1992-05-27. Chefen för Miljö- och naturresursdepartementet, statsrådet Johansson, anför</p>
<h2>Mitt förslag</h2>
<p>Jag föreslår att en särskild kommitté med vetenskaplig inriktning tillsätts med uppgift att utreda frågor om kärnavfall och om avställning och rivning av kärntekniska anläggningar och för att lämna regeringen och vissa myndigheter råd i dessa frågor.</p>
<h2>Bakgrund</h2>
<p>I propositionen 1991/92:99 om vissa anslagsfrågor för budgetåret 1992/93 samt om ändringar i den statliga organisationen på Kärnavfallsområdet föreslog regeringen att Statens kärnbränslenämnd läggs ned som egen myndighet och att verksamheten förs över till Statens kärnkraftinspektion. I propositionen anfördes att det vetenskapliga råd – KASAM – som finns knutet till Kärnbränslenämnden skulle ges en mer fristående ställning och knytas direkt till Miljö- och naturresursdepartementet som en utredning i stället för att i administrativt hänseende vara knutet till en myndighet.</p>
<p>Riksdagen (1991/92:NU22, rskr.226) har beslutat i enlighet med regeringens förslag till ändrad statlig organisation på kärnavfallsområdet.</p>
<p>En särskild kommitté med vetenskaplig inriktning med uppgift att utreda frågor om kärnavfall och om avställning och rivning av kärntekniska anläggningar och med uppgift att lämna regeringen och vissa myndigheter råd i dessa frågor, bör alltså tillsättas.</p>
<h2>Uppdraget</h2>
<p>Kommittén bör</p>
<p>• vart tredje år med början år 1992, senast den 1 juni, i ett särskilt betänkande redovisa sin självständiga bedömning av kunskapsläget på kärnavfallsområdet.</p>
<p>• senast nio månader efter den tidpunkt som anges i 25 § förordningen (1984:14) om kärnteknisk verksamhet redovisa sin självständiga bedömning av det program för den allsidiga forsknings och utvecklingsverksamhet och de övriga åtgärder som den som har tillstånd att inneha och driva en kärnkraftsreaktor skall upprätta eller låta upprätta enligt 12 § Lagen (1984:3) om kärnteknisk verksamhet.</p>
<p>Kommittén bör även lämna råd i ärenden med anknytning till kärnavfallsområdet till Statens kärnkraftinspektion och Statens strålskyddsinstitut när detta begärs av dem.</p>
<p>I mån av behov och tillgång på medel bör kommittén få företa Utrikes resor för att studera anläggningar och verksamhet inom kärnavfallsområdet samt anordna seminarier kring övergripande frågor inom kärnavfallshanteringen.</p>
<p>Kommittén bör beakta regeringens direktiv till statliga kommittéer och särskilda utredare angående utredningsförslagens inriktning (Dir. 1984:5) samt angående EG-aspekter i utredningsverksamheten (Dir. 1988:43).</p>
<p>Kommittén bör bestå av en ordförande och högst tio andra ledamöter. Den bör också i mån av behov och tillgång på medel få anlita utomstående för särskilda uppdrag. Ordförande, ledamöter, sakkunniga, experter, sekreterare och annat biträde bör utses för en bestämd tid.</p>
<p>Kommitténs uppdrag skall anses vara slutfört när regeringen beslutat i anledning av en ansökan om slutförvar för använt kärnbränsle och högaktivt kärnavfall i Sverige.</p>
<h2>Hemställan</h2>
<p>Med hänvisning till vad jag nu har anfört hemställer jag att regeringen bemyndigar chefen för Miljö- och naturresursdepartementet</p>
<p>• att tillkalla en särskild kommitté med vetenskaplig inriktning – omfattat av kommittéförordningen (1976:119) – med högst elva ledamöter med uppgift att utreda frågor om kärnavfall och om avställning och rivning av kärntekniska anläggningar och för att lämna regeringen och vissa myndigheter råd i dessa frågor,</p>
<p>• att besluta om ordförande, ledamöter, sakkunniga, experter, sekreterare och annat biträde.</p>
<p>Vidare hemställer jag att regeringen beslutar att kostnaderna skall belasta fjortonde huvudtitelns anslag Utredningar m.m.</p>
<h2>Beslut</h2>
<p>Regeringen ansluter sig till föredragandens överväganden och bifaller hans hemställan.</p>
<h2>Bilaga 2</h2>
<h2>Kommittédirektiv 2009:31</h2>
<h2>Tilläggsdirektiv till Kärnavfallsrådet (M 1992:A)</h2>
<p>Beslut vid regeringssammanträde den 8 april 2009</p>
<h2>Sammanfattning</h2>
<p>Statens råd för kärnavfallsfrågor inrättades genom beslut vid regeringssammanträde den 27 maj 1992 (dir. 1992:72). Rådet, som fortsättningsvis kallas Kärnavfallsrådet, ska utreda och belysa frågor om kärnavfall och om avställning och rivning av kärntekniska anläggningar m.m. samt lämna råd till regeringen i dessa frågor. Utöver regeringen är viktiga målgrupper för Kärnavfallsrådet också berörda myndigheter, kärnkraftsindustrin, kommuner, intresserade organisationer samt politiker och massmedier.</p>
<p>Kärnavfallsrådet ska ha en ämnesmässigt bred vetenskaplig kompetensprofil innefattande naturvetenskap, teknik, samhällsvetenskap och humaniora.</p>
<p>Kärnavfallsrådets uppdrag ska anses slutfört när regeringen har beslutat om ett slutförvar för använt kärnbränsle och högaktivt kärnavfall i Sverige.</p>
<p>Dessa direktiv ersätter direktiven från den 27 maj 1992.</p>
<h2>Uppdraget</h2>
<p>Kärnavfallsrådet ska bedöma Svensk Kärnbränslehantering AB:s forsknings-, utvecklings- och demonstrationsprogram (Fud-program), ansökningar och övriga redovisningar av relevans för slutförvaring av kärnavfall. Kärnavfallsrådet ska senast nio månader efter det att Svensk Kärnbränslehantering AB i enlighet med 12 § lagen (1984:3) om kärnteknisk verksamhet har lämnat sitt Fud-program redovisa sin självständiga bedömning av den forsknings- och utvecklingsverksamhet och de övriga åtgärder som redovisas i programmet. Rådet ska även följa det arbete som sker inom avveckling och rivning av kärntekniska anläggningar.</p>
<p>Kärnavfallsrådet ska under februari månad varje år fr.o.m. 2010 redovisa föregående års arbete och sin självständiga bedömning av det aktuella läget inom kärnavfallsområdet.</p>
<p>Kärnavfallsrådet ska utreda och belysa viktiga frågor inom kärnavfallsområdet, bl.a. genom utfrågningar och seminarier, och skapa förutsättningar för så väl underbyggda råd till regeringen som möjligt.</p>
<p>Kärnavfallsrådet ska följa utvecklingen av andra länders slutförvarsprogram avseende hantering av kärnavfall och använt kärnbränsle. Rådet bör även följa och vid behov delta i internationella organisationers arbete i kärnavfallsfrågan.</p>
<p>Dessa direktiv ersätter direktiven från den 27 maj 1992 (dir. 1992:72).</p>
<h2>Organisation</h2>
<p>Kärnavfallsrådet ska bestå av en ordförande och högst tio andra ledamöter (varav en fungerar som vice ordförande). Ledamöterna ska ha en bred vetenskaplig kompetens inom områden som berör kärnavfallsfrågan. Den kan vid behov och tillgång på medel anlita utomstående för särskilda uppdrag. Ordförande, ledamöter, sakkunniga, experter, sekreterare och annat biträde ska utses för en bestämd tid.</p>
<h2>Tidsplan</h2>
<p>Kärnavfallsrådets uppdrag ska anses slutfört när regeringen har beslutat om ett slutförvar för använt kärnbränsle och högaktivt kärnavfall i Sverige. (Miljödepartementet)</p>
<h2>Statens offentliga utredningar 2017</h2>
<p>Kronologisk förteckning – en sammanhållen politik för arbete, hållbar tillväxt och välfärd. N. i brottmål – en bättre hantering av stora mål. Ju. – unga som varken arbetar eller studerar. U. vid utlandsmyndigheterna. Ju. på apoteksmarknaden. S. för unga arbetslösa. A. på bostadsrättsmarknaden. Ju. – stärkt konkurrenskraft med kemikaliesmarta­ lösningar. M. – förebygga, förhindra, upptäcka och beivra. Ju. – reformvård till stöd för en bättre skola. U.</p>
<p>Systematisk förteckning</p>
<p>Arbetsmarknadsdepartementet</p>
<p>Uppdrag: Samverkan. Steg på vägen mot fördjupad lokal samverkan för unga arbetslösa. [19]</p>
<p>Ett arbetsliv i förändring – hur påverkas ansvaret för arbetsmiljön? [24]</p>
<p>Ett nationellt centrum för kunskap om och utvärdering av arbetsmiljö. [28]</p>
<p>Finansdepartementet</p>
<p>Karens för statsråd och statssekreterare. [3] Vägskatt. Volym 1 och 2. [11]</p>
<p>Finansiering av infrastruktur med privat kapital? [13] digitalforvaltning.nu. [23]</p>
<p>Delningsekonomi. På användarnas villkor. [26]</p>
<p>Vissa frågor inom fastighets- och stämpelskatteområdet. [27]</p>
<p>En omreglerad spelmarknad. Del 1 och 2. [30]</p>
<p>Kvalitet i välfärden – bättre upphandling och uppföljning. [38]</p>
<p>Jakten på den perfekta ersättningsmodellen. Vad händer med medarbetarnas handlingsutrymme? [56]</p>
<p>Justitiedepartementet</p>
<p>Se barnet! [6]</p>
<p>Straffprocessens ramar och domstolens beslutsunderlag i brottmål – en bättre hantering av stora mål. [7]</p>
<p>Att ta emot människor på flykt. Sverige hösten 2015. [12]</p>
<p>Migrationsärenden vid utlandsmyndigheterna.[14]</p>
<p>Om oskuldspresumtionen och rätten att närvara vid rättegången. Genomförande av EU:s oskuldspresumtionsdirektiv. [17]</p>
<p>Brottsdatalag. [29]</p>
<p>Stärkt konsumentskydd på bostadsrättsmarknaden. [31] Stärkt ställning för hyresgäster. [33]</p>
<p>Informationssäkerhet för samhällsviktiga och digitala tjänster. [36]</p>
<p>Kvalificerad välfärdsbrottslighet – förebygga, förhindra, upptäcka och beivra. [37]</p>
<p>Ny dataskyddslag. Kompletterande bestämmelser till EU:s dataskydds­ förordning. [39]</p>
<p>Meddelarskyddslagen – fler verksamheter med stärkt meddelarskydd. [41]</p>
<p>Ny lag om företagshemligheter. [45] Stärkt ordning och säkerhet i domstol. [46] Så stärker vi den personliga integriteten. [52] En ny kamerabevakningslag. [55]</p>
<p>Lag om flygpassageraruppgifter i brottsbekämpningen. [57]</p>
<p>Amerikansk inresekontroll vid utresa från Sverige – så kan avtalen genomföras. [58]</p>
<p>Villkorlig frigivning – förstärkta åtgärder mot återfall i brott. [61]</p>
<p>Kulturdepartementet</p>
<p>Nästa steg? Förslag för en stärkt minoritetspolitik. [60]</p>
<p>Miljö- och energidepartementet</p>
<p>Kraftsamling för framtidens energi. [2]</p>
<p>Kunskapsläget på kärnavfallsområdet 2017. Kärnavfallet – en fråga i ständig förändring. [8]</p>
<p>Från värdekedja till värdecykel – så får Sverige en mer cirkulär ekonomi. [22]</p>
<p>Substitution i Centrum – stärkt konkurrenskraft med kemikaliesmarta­ lösningar. [32]</p>
<p>Ekologisk kompensation – Åtgärder för att motverka nettoförluster av biologisk mångfald och ekosystemtjänster, samtidigt som behovet av markexploatering tillgodoses. [34]</p>
<p>Vem har ansvaret? [42]</p>
<p>Kärnavfallsrådets yttrande över SKB:s Fud-program 2016. [62]</p>
<p>Näringsdepartementet</p>
<p>För Sveriges landsbygder – en sammanhållen politik för arbete, hållbar tillväxt och välfärd. [1]</p>
<p>Socialdepartementet</p>
<p>För en god och jämlik hälsa. En utveckling av det folkhälsopolitiska ramverket. [4]</p>
<p>Svensk social trygghet i en globaliserad värld. Del 1 och 2.[5]</p>
<p>Kvalitet och säkerhet på apoteksmarknaden. [15]</p>
<p>Läs mig! Nationell kvalitetsplan för vård och omsorg om äldre personer. Del 1 och 2. [21]</p>
<p>Samlad kunskap – stärkt handläggning. [25] För dig och för alla. [40]</p>
<p>På lika villkor! Delaktighet, jämlikhet och effektivitet i hjälpmedelsförsörjningen. [43]</p>
<p>Nästa steg på vägen mot en mer jämlik hälsa. Förslag för ett långsiktigt arbete för en god och jämlik hälsa. [47]</p>
<p>Kunskapsbaserad och jämlik vård. Förutsättningar för en lärande hälso- och sjukvård. [48]</p>
<p>God och nära vård. En gemensam färdplan och målbild. [53]</p>
<p>Utbildningsdepartementet</p>
<p>Det handlar om oss. – unga som varken arbetar eller studerar. [9]</p>
<p>Ny ordning för att främja god sed och hantera oredlighet i forskning. [10] En nationell strategi för validering [18]</p>
<p>Tillträde för nybörjare – ett öppnare och enklare system för tillträde till hög­ skoleutbildning. [20]</p>
<p>Samling för skolan.</p>
<p>Nationell strategi för kunskap och likvärdighet. [35]</p>
<p>Entreprenad, fjärrundervisning och distansundervisning. [44]</p>
<p>EU:s dataskyddsförordning och utbildningsområdet. [49]</p>
<p>Personuppgiftsbehandling för forskningsändamål.[50]</p>
<p>Utbildning, undervisning och ledning – reformvård till stöd för en bättre skola. [51]</p>
<p>Fler nyanlända elever ska uppnå behörighet till gymnasiet. [54]</p>
<p>Utrikesdepartementet</p>
<p>Sverige i Afghanistan 2002–2014. [16]</p>
<h2>Kärnavfallsrådets yttrande över Svensk Kärnbränslehantering AB:s (SKB) Fud-program 20 6. Program för forskning, utveckling och demonstration av metoder för hantering och slutförvaring av kärnavfall.</h2>
<p>Statens råd för kärnavfallsfrågor – Kärnavfallsrådet – är en fristående vetenskaplig kommitté där ledamöterna har sakkunskap inom teknik, naturvetenskap, etik och samhällsvetenskap. En av Kärnavfallsrådets uppgifter är att bedöma SKB:s program för forskning, utveckling och demonstration av metoder (Fud-program).</p>
<p>Kärnavfallsrådet rekommenderar regeringen att uppmana SKB att i sambandmeddenfortsattaforskningsverksamhetengenomföraföljande åtgärder:</p>
<p>• att göra  Fud-programmet mer allsidigt och tydligt. Framför allt bör omfattningenavforskningsprogrammenframgågenomtidsplanoch budget. Val av samarbetspartners bör också beskrivas och motiveras tydligare.</p>
<p>• att åtgärda de brister Kärnavfallsrådet beskrivit i kapitel 3 (Särskilda synpunkter på  Fud-program 2016). Detta bör göras senast inför Fudprogram 2019, även om regeringen skulle komma att ge tillstånd till ett slutförvar för använt kärnbränsle. Det är särskilt angeläget att säkerhetsrelaterad forskning när det gäller de tekniska barriärerna, planeras och genomförs snarast.</p>
<p>• attgaranteraattfortsattforskning  nnsmediFud-programmetävenom en verksamhet får tillstånd. Detta är viktigt eftersom det kan komma ett beslut om att SKB får tillstånd att uppföra och driva ett slutförvar  föranväntkärnbränsle,innanFud-program2019publicerasochtrots  att mycket forskning återstår.</p>
