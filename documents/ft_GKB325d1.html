<h1>FRÅN</h1>
<h2>TILL</h2>
<h2>ULTI</h2>
<h2>EDIA</h2>
<p>Slutbetänkande av utredningen om tekniska förutsättningar för utökade sändningar av radio och television till allmänheten</p>
<h2>Till statsrådet och chefen för Kulturdepartementet</h2>
<p>Den 8 juni 1995 beslutade regeringen om direktiv till denna utredning ( bilaga 1 ). Enligt direktiven skall utredaren redovisa underlag för ett beslut om en eventuell övergång till digital teknik för marksänd TV. Med stöd därav förordnades jag att genomföra detta utredningsarbete.</p>
<p>Arbetet är en fortsättning på ett tidigare bemyndigande från den 25 juli 1991. Då förordnades dåvarande departementsrådet Göran Lannegren som särskild utredare med uppgift att ta fram ett tekniskt underlagsmaterial i fråga om möjligheterna för utökade sändningar av ljudradio och television till allmänheten. I december 1991 avgav utredaren betänkandet Tekniskt utrymme för reklamfinansierad radio (SOU 1991:108).</p>
<p>Genom regeringsbeslut den 19 augusti 1993 erhöll utredaren tillläggsdirektiv för den andra etappen av utredningsarbetet. Uppgiften var att ta fram ett tekniskt underlag för beslut om nya möjligheter att sända marksänd TV. I februari 1993 avgav utredaren betänkandet Tekniskt utrymme för ytterligare TV-sändningar (SOU 1994:34).</p>
<p>I det nu genomförda utredningsarbetet har medverkat bl.a. representanter från Expertgruppen för studier i offentlig ekonomi (ESO), Konjunkturinstitutet, Post- & Telestyrelsen, Sveriges Television AB, Telia AB, Telia Research AB och TERACOM Svensk Rundradio AB.</p>
<p>I enlighet med mitt uppdrag har jag den 13 november 1995 till statsrådet och chefen för Kulturdepartementet överlämnat en preliminär rapport.</p>
<p>Jag överlämnar nu betänkandet (SOU 1996:25) Från massmedia till multimedia – att digitalisera svensk television.</p>
<p>Mitt uppdrag är därmed avslutat.</p>
<p>Stockholm i februari 1996</p>
<p>Lars Jeding 7.1.2 Sändningsteknik och frekvensanvändning  ...  104 7.3.3 Vidaresändning i kabelnät – ”must carry”  ...  134 8.4 Digitala sändningar av public  service-kanalerna 9.2 Direkta näringspolitiska effekter av ett beslut om</p>
<h2>1 Sammanfattning</h2>
<h2>1.1 Frågorna</h2>
<p>Den allmänna debatten om televisionen har i Sverige till stor del handlat om vad som sänds och vad som får sändas. Diskussionen har gällt innehållsmässiga regler om våld, sex och pornografi. Diskussionen har gällt enskilda program som roat, upprört och väckt debatt. Diskussionen har gällt reklamens vara eller inte vara i TV.</p>
<p>Det offentliga samtalet om televisionen har också handlat om vem som sänder och skall få sända: SVT:s gynnade ställning, TV4 som ny och publikt jämbördig med public service-kanalerna, Kinnevik, Nethold och andra aktörer.</p>
<p>Dagens frågor om televisionen fokuseras på hur man ska sända: Över marknät, via satellit, i kabel? Svaren på dessa frågor inrymmer också till stor del svaren på frågorna om vad som skall sändas och vilka som skall sända.</p>
<p>Men framför allt handlar det om allmänhetens, konsumenternas och den enskilde tittarens makt och möjlighet att självständigt välja i ett mångdubbelt större programutbud. I framtidens digitala TV-landskap är det inte programtablåerna som styr ett kollektivt tittarbeteende. Med interaktiva möjligheter avgör den enskilde när det passar honom att se ett visst program och kanske kan han till och med välja bildvinklarna.</p>
<p>Men frågan om hur man sänder gäller mer än TV-mediet och TVmarknaden. De nya digitala transmissionssystemen aktualiserar vida perspektiv på informationssamhället och multimediasamhället. Utbyggnad av digitala nät för TV-sändning kan mycket väl ses som ett steg på vägen mot en utbyggnad av elektroniska motorvägar.</p>
<h2>1.2 Utredningsuppdraget</h2>
<p>Mitt uppdrag är att redovisa underlag för beslut om eventuell övergång till digital teknik för marksänd TV som ersättning för nuvarande analoga sändningar. I det närmaste alla svenska hushåll skall kunna ta emot programmen från marksändare. Redovisningen skall sättas i relation till ett alternativ där marksändningar liksom nu är begränsade till ett mindre antal analoga kanaler medan övriga programtjänster sänds via satellit och i kabel. Också andra tänkbara utvecklingslinjer får beskrivas.</p>
<p>Jag skall beskriva tekniska och frekvensmässiga förutsättningar, belysa möjligheter att sända lokal och regional TV, beräkna kostnader för samhället, allmänhet och TV-branschens företag, ange tidsperspektiv för övergång till ny teknik samt ge förslag om statsmakternas beslut i d e s s a f r å g o r . O c k s å n ä r i n g s p o l i t i s k a k o n s e k v e n s e r o c h beredskapsfrågor skall behandlas. Graden av osäkerhet i bedömningarna skall redovisas.</p>
<h2>1.3 Den svenska televisionen – historik och nuläge</h2>
<p>Den svenska TV-historien i rubrikform: 1950-talet: TV-sändningarna startar. 1960-talet: TV:n finns i många svenska hem. Två TV-kanaler. 1970-talet: Färg-TV och regionala sändningar. 1980-talet: Kabel- och satellitsändningar. 1990-talet: En tredje markbunden TV-kanal.</p>
<h2>Sändningsnäten</h2>
<p>Idag kan nästan alla svenska hushåll direkt eller via kabel-TV-nät, nås av sändningarna i det samhällsägda marknätet (terrestra nätet). I Sverige sänds tre rikstäckande kanaler via marknätet: SVT1, SVT2 och TV 4. Förutom rikssändningar sänds också regionala program.</p>
<p>Regeringens tillstånd att utnyttja nätet förenas med vissa krav på programverksamhetens utformning, sändningarnas geografiska räckvidd, regional och lokal produktion, beredskapsåtgärder, m.m. Dessa så</p>
