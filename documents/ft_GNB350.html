<h1>SOU 1999:50</h1>
<h2>Till statsrådet och chefen för Miljödepartementet</h2>
<p>Regeringen bemyndigande den 29 januari 1998 dåvarande chefen för Miljödepartementet att tillkalla en särskild utredare för att utreda frågan om en sammanhållen rovdjurspolitik. Med stöd av bemyndigandet utsågs generalsekreteraren Sören Ekström till särskild utredare fr.o.m. den 3 februari 1998.</p>
<p>I utredningen deltar som sakkunniga fil. dr Anders Bjärvall (Naturvårdsverket) fr.o.m. den 21 april 1998 och departementsrådet Birgitta Eilemar (Justitiedepartementet) fr.o.m. den 15 juni 1998.</p>
<p>Till experter i utredningen har förordnats verksamhetschefen Rolf Brittas (Svenska Jägareförbundet), avdelningsdirektören Tord Constenius (Jordbruksverket), departementssekreteraren Kristina Heide (Miljödepartementet), naturvårdschefen Klas Hjelm (Svenska Naturskyddsföreningen), renägaren Per Gustav Idivuoma (Svenska Samernas Riksförbund), förbundsjuristen Bernt Lindqvist (Jägarnas RiksförbundLandsbygdens Jägare), departementssekreteraren Torolf Lönnerholm (Miljödepartementet), naturvårdschefen Lennart Nyman (Världsnaturfonden WWF), rennäringskonsulenten Bror Saitton (Sametinget), ombudsmannen Börje Waldebring (Lantbrukarnas Riksförbund) och kanslirådet Bjarne Örnstedt (Jordbruksdepartementet). Samtliga experter förordnades fr.o.m. den 15 juni 1998 utom Torolf Lönnerholm som förordnades fr.o.m. den 14 september.</p>
<p>Hovrättsassessorn Anders Ingman tjänstgör som sekreterare i utredningen sedan den 1 maj 1998.</p>
<p>Utredningen har tagit sig namnet Rovdjursutredningen.</p>
<p>Den 23 juli 1998 beslutade regeringen om tilläggsdirektiv till utredningen. I dessa sägs att utredaren med förtur skulle utreda frågan om bestämmelserna i 27 och 28 §§ jaktförordningen bör omfatta utvidgad skyddsjakt respektive nödvärnsjakt på varg. Härmed överlämnas utredningens delbetänkande som behandlar de frågor som anges i tilläggsdirektiven.</p>
<p>Till betänkandet fogas särskilda yttranden.</p>
