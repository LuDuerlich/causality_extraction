<h1>Sammanfattning av uppdraget</h1>
<h2></h2>
<p>I januari 1994 presenterades rapporten Mäns föreställningar om kvinnor och chefskap (SOU 1994:3). Utredningen visade att 72 % av de privata företagens styrelser vid den tidpunkten bestod av enbart män och 56 % av företagen hade ledningsgrupper bestående av enbart män. Drygt 40 % av företaget bedrev inte något organiserat jämställdhetsarbete. Utredningen visade också att kvinnliga och manliga företagsledare hade helt skilda uppfattningar om varför antalet kvinnor i ledande befattningar var så få och huruvida detta var betydelsefullt att ändra på.</p>
<p>En särskild utredare tillkallas för att följa upp 1994 års utredning. Utredningen ska kartlägga kvinnors deltagande på lednings- och styrelsenivå i svenskt näringsliv och mot bakgrund av befintlig forskning på området sammanfatta kunskapsläget angående de hinder och strukturer som styr utvecklingen. Utredaren skall vidare göra en samlad analys och föreslå åtgärder för att öka kvinnors representation på ledande poster i svenskt näringsliv.</p>
<h2>Bakgrund</h2>
<p>I april 1993 bemyndigade regeringen dåvarande statsrådet med ansvar för jämställdhetsärenden att tillkalla en särskild utredare med uppgiften att utreda möjligheten till en jämnare könsfördelning på chefsnivå i näringslivet. Utredningen presenterade sitt betänkande i januari 1994.</p>
<p>Utredningens uppgift var att samla in och sammanställa uppgifter om utvecklingen mot en jämn könsfördelning bland chefer i olika företag, i skilda branscher och regioner. I utredningen ingick också att sammanfatta forskning och teori på området, arbetsförhållanden för kvinnor på chefsbefattningar, erfarenheter från utvecklingsprogram och internationella jämförelser. Utredningen genomförde en enkätundersökning som omfattade 638 företag, samtliga med fler än 200 anställda. Intervjuer genomfördes med 20 företagsledare (män och kvinnor), nio förändringsaktörer, sju unga kvinnor i karriären, samt fyra kvinnliga och tre manliga chefsrekryterare.</p>
<p>Resultatet presenterades som ett kunskapsunderlag att användas för utbildning, opinionsbildning och praktiskt förändringsarbete. Utredningen avslutades med förslag till åtgärder och goda råd till företagsledare och kvinnor.</p>
<p>Utredningen visade att 72 % av de privata företagens styrelser vid den tidpunkten bestod av enart män och 56 % av företagen hade ledningsgrupper bestående av enbart män. Drygt 40 % av företagen bedrev inte något organiserat jämställdhetsarbete. Utredningen visade också att kvinnliga och manliga företagsledare hade helt skilda uppfattning om varför antalet kvinnor i ledande befattningar var så få och huruvida detta var betydelsefullt att ändra på. Som en röd tråd genom utredningen går uppgifterna om mäns bristande kunskap om betydelsen av kön i arbetslivet. Utredningen innehöll också en teoriöversikt över området chefskap och kön.</p>
<p>Som ett resultat av utredningen inrättades Näringslivets ledarskapsakademi med syfte att verka för kunskapsspridning, opinionsbildning och förändringsarbete.</p>
<p>Det har nu gått åtta år sedan utredningen gjordes och det finns behov av att uppdatera kartläggningen samt att undersöka aktuella utvecklingstendenser när det gäller kvinnor på ledande poster i näringslivet. Någon aktuell statistik finns inte över antalet kvinnor i företagsledningar och toppositioner. Statistik över antalet kvinnor i ledande befattningar tyder inte på att utvecklingen gått framåt. Den totala andelen kvinnliga chefer i näringslivet ligger fortfarande under 20 % (SCB) men andelen kvinnor kan ha ökat i toppositionerna, attityder kan ha ändrats och framsteg kan ha gjorts inom vissa branscher.</p>
<h2>Uppdraget</h2>
<p>Utredaren skall följa upp 1994 års utredning, belysa utvecklingen samt föreslå lämpliga åtgärder för att påskynda utvecklingen mot en jämnare könsfördelning på chefsnivå i näringslivet.</p>
<p>Utredaren ska samla in och sammanställa uppgifter om situationen idag och om utvecklingen mot en jämn könsfördelning bland chefer i företag, i olika branscher och län. Vidare bör utredaren belysa den allmänna situationen och arbetsförhållandena för kvinnliga chefer genom den forskning som finns om detta.</p>
<p>Detta innebär att utredningen skall ta fram branschvis statistik när det gäller kvinnor och män på lednings- och styrelsenivå i de olika länen.</p>
<p>Utredaren ska vidare utifrån intervjuer med företagsledare, förändringsaktörer och kvinnor i karriären undersöka förändringsmönster och förändringsvilja i detta avseende.</p>
<p>Förändringar i omvärlden som kan ha haft betydelse för utvecklingen såsom t.ex. samhällsutveckling och ekonomi i ett historiskt perspektiv ska belysas, liksom utvecklingen inom jämställdhetsområdet sedan 1993.</p>
<p>En redovisning av forskning och utvecklingsarbete i Sverige inom området kön och organisation sedan 1994 ska ingå i utredningen. Slutligen ska en diskussion om möjligheterna till internationella jämförelser mellan olika länder vad gäller kvinnor i företagsledande ställning göras.</p>
<p>På basis av de kunskaper som inhämtats genom ovan beskrivna arbete skall utredaren göra en samlad analys av de hinder och strukturer som styr utvecklingen samt föreslå åtgärder för att öka kvinnors representation på ledande poster i svenskt näringsliv.</p>
<h2>Arbetets genomförande och tidplan</h2>
<p>En referensgrupp med representanter för näringslivet, näringslivets organisationer och arbetsmarknadens parter ska biträda utredaren i dennes arbete.</p>
<p>Utredaren skall, när gäller förslag och konsekvenser som påverkar små företag, samråda med Näringslivets nämnd för regelgranskning.</p>
<p>Utredningen skall vara avslutad senast den 8 mars 2003.</p>
<p>Näringsdepartementet</p>
<h2>Metodbilaga 2 a – kapitel 1 och 6</h2>
<h2>Urval enkätundersökningen</h2>
<p>Datainsamling har skett via en enkätundersökning som sänts ut till 678 organisationer. Företagsadresser har tillhandahållits av Statistiska centralbyråns företagsregister.</p>
<p>En utgångspunkt för enkätundersökningen har varit att så nära som möjligt följa den enkätundersökningen som genomfördes i betänkandet Mäns föreställningar om kvinnor och chefskap (SOU 1994:3) Därför har urvalskriterierna i så stor utsträckning som möjligt varit desamma som i 1993 års enkätstudie. Men i takt med att arbetslivet har förändrats har populationen ändrats, och som ett resultat av detta även Statistiska centralbyråns näringsindelning. Urvalet i denna enkätstudie utgår ifrån Standard för svensk näringsindelning 1992 (SNI 92), vilket är en revidering av den standard för näringsindelning som fastställdes 1969 (SNI 69) och som var utgångspunkten vid den förra enkätstudien.</p>
<p>Under de knappa tio år som förflutit sedan den förra kartläggningen har även den privata sektorn förändrats, bl.a. genom privatisering av verksamhet som tidigare drevs i offentlig regi. Detta har bl.a. medfört att organisationer som bedriver utbildning och sjukvård i privat regi finns med i urvalet den här gången. Det bör därför noteras att resultaten från denna kartläggning inte utan vidare kan jämföras med kartläggningen i SOU 1994:3.</p>
<p>Urvalet har skett genom att organisationer med organisa– tionsnummer som börjar med siffran 2, statliga myndigheter samt kommunal- och landstingsverksamhet, har exkluderats. Med utgångspunkt från SNI 92 har sedan näringsgrenar med fler än 10 000 organisationer och/eller 20 000 anställda valts ut. Närings– grenarna är valda på två-siffernivå. Från detta urval har Näringsgren 91, ”Intressebevakning; religiös verksamhet” exkluderats.</p>
<p>Motsvarade näringsgren fanns inte med i 1993 års urval (SOU 1994:3).</p>
<p>De utvalda näringsgrenarna har därefter stratifierats i två grupper – en grupp med organisationer med 200–499 anställda och en grupp med organisationer med 500 eller fler anställda. I varje näringsgren och storleksgrupp har slumpvis 50 procent av organisationerna valts ut. När det totala antalet organisationer i respektive näringsgren och storleksgrupp understeg 10 organisationer, fick samtliga organisationer i denna näringsgren och storleksgrupp ingå i urvalet. Totalt ingår 678 organisationer i enkätundersökningen, vilket utgör 57 procent av organisationerna i de utvalda näringsgrenarna och storleksgrupperna (1 198 st.).</p>
<p>Antal</p>
<p>Källa : Enkätundersökning SOU 2003:16.</p>
<h2>Enkätens utformning</h2>
<p>Enkäten består av två delar, med tre respektive fyra sidor. Den första delen behandlar könsfördelningen på olika nivåer i organisationen och den andra delen behandlar jämställdhetsarbete och chefsutvecklingssatsningar i organisationen. Samma person uppmanades fylla i båda delarna av enkäten. Om en och samma person inte hade kännedom om båda områdena fanns dock möjlighet att dela upp enkäten och låta två olika personer besvara den.</p>
<p>Kommentarer och synpunkter på enkätens utformning lämnades av Lena Hokfelt, Regeringskansliet, Lena Karlsson, Rädda Barnen och Karin Lann Språngbrädan AB (ingår i en praktikerreferens– grupp knuten till forskningsprogrammet Fosfor vid Handelshögskolan i Stockholm). Innan enkäten sändes ut gransk– ades den av Statistiska centralbyråns mättekniska laboratorium.</p>
<h2>Tillvägagångssätt och svarsfrekvens enkätundersökningen</h2>
<p>Enkäten, följebrev och kommittédirektiv sändes ut i slutet av maj 2002. Utskicket var adresserat till personaldirektör/human resource manger, vilket var den person som ombads besvara enkäten. Information om den statliga utredningen och enkätstudien skickades även till vd eller motsvarande i organisationen. Efter cirka två veckor sändes skriftliga påminnelser till de organisationer som inte besvarat enkäten.</p>
<p>Information om antalet män i styrelsen hade utelämnats i cirka 75 av de besvarade enkäterna och information om antalet män ledningen saknades i cirka 60 enkäter. I ett tiotal enkäter var inte frågan om antalet kvinnor i styrelsen respektive ledningen besvarad. Samtliga dessa uppgifter kompletterades per telefon.</p>
<p>Enkäten har besvarats utifrån ett organisationsperspektiv och inte utifrån ett koncernperspektiv. En stor koncern kan således ha flera bolag med i studien. Enkäterna har dock kodats så att det framgår om en organisation är fristående eller om den ingår i en koncern i egenskap av moder- eller dotterbolag. Totalt besvarade 500 organisationer enkäten, vilket ger en svarsfrekvens på 74 procent.</p>
<p>Antal och andel (%)</p>
<p>Källa : Enkätundersökning SOU 2003:16.</p>
<p>Enkätstudien inkluderar organisationer med varierande ägandeform och juridisk form. Majoriteten av organisationerna i studien är dock aktiebolag med privat ägandeform. En liten andel av dem som svarat är kommunalt respektive statligt ägda aktiebolag. Bland övriga ägandeformer finns bl.a. stiftelser och landstingsägda aktiebolag representerade.</p>
<p>Antal och andel (%) av samtliga organisationer i studien</p>
<p>Källa : Enkätundersökning SOU 2003:16.</p>
<p>Antal och andel (%) av samtliga organisationer i studien</p>
<p>Källa : Enkätundersökning SOU 2003:16. *Två utländska juridiska personer 1 registrerat trossamfund</p>
<p>Majoriteten av respondenterna är personaldirektörer eller personalchefer. Bland dem som innehar någon annan befattning är ekonomichef eller administrativ chef de vanligaste. Könsfördelningen är relativt jämn, men en något större andel av dem som besvarat enkäten är kvinnor.</p>
<p>Antal och andel (%)</p>
<p>Antal och andel (%)</p>
<p>Källa : Enkätundersökning SOU 2003:16.</p>
<p>Kodning och inmatning av enkätresultaten har utförts av Enkätenheten på Statistiska centralbyrån. Punktskattningar för populationen och testning av resultatens signifikans har utförts av metodstatistiker Lennart Nordberg på Statistiska centralbyrån.</p>
<p>Redovisningen av könsfördelningen på olika nivåer anger den genomsnittliga andelen kvinnor och män i respektive grupp. Siffrorna är således inte viktade med avseende på styrelsens, ledningens eller organisationens storlek.</p>
<h2>Övrig chefsstatistik</h2>
<p>Inom ramen för utredningen har statistik om chefer i Sverige och i ett internationellt perspektiv tagits fram av Statistiska centralbyrån. Sakinnehållet i det avsnitt i kapitel 1 som belyser chefer i internationellt perspektiv har granskats av Statistiska centralbyrån.</p>
<h2>Referenser</h2>
<p>SOU 1994:3  Mäns föreställningar om kvinnor och chefskap . Stockholm: Fritzes.</p>
<p>Statistiska centralbyrån (1992) SNI92 Standard för svensk näringsindelning 1992. Innehållsbeskrivningar och nycklar.</p>
<p>Statistiska centralbyrån.</p>
<h2>Brev till VD</h2>
<h2>Kvinnor på ledande poster i näringslivet N 2002:08</h2>
<p>2002-05-29</p>
<h2>Till VD</h2>
<p>På uppdrag av Näringsdepartementet genomför vi – Anna Wahl, docent, Pia Höök, ek.dr. och civ.ek. Klara Regnö vid Handelshögskolan i Stockholm – en kartläggning av kvinnor på chefsbefattningar inom svenskt näringsliv.</p>
<p>Kartläggningen är en del i en av regeringen beställd utredning och bifogat finner Ni en beskrivning av utredningen. Kartläggningen är även en del i ett långsiktigt forskningsprojekt på Handelshögskolan som behandlar ämnet organisation och kön med inriktning på ledarskapsfrågor.</p>
<p>Information om det aktuella området planerar vi inhämta via en enkätundersökning bland drygt 600 slumpmässigt utvalda företag/organisationer. Företagsadresser har vi tillhandahållit via SCB:s företagsregister. Ert företag är ett utav de utvalda och vi har därför skickat ovannämnda enkät till personaldirektören på Ert företag. Vi är intresserade av att få en så riktig bild av svenskt näringsliv som möjligt och skulle därför uppskatta Er medverkan.</p>
<p>Enkäten är kort och består huvudsakligen av slutna frågor, varför den bör gå snabbt att fylla i. Frågorna i enkäten handlar om könsfördelningen inom företaget/organisationen samt eventuellt jämställdhetsarbete inom företaget/organisationen. Era svar behandlas konfidentiellt . För att kunna uttala oss om olika branscher har vi emellertid märkt enkäten med en kod som anger respondentens bransch och företagsstorlek.</p>
<p>Efter det att utredningen är slutförd – i mars 2003 – kommer vi att anordna en konferens, då vi redovisar hela utredningens resultat. Kartläggningen ingår här som ett delresultat. Vid detta tillfälle kommer även konkreta förslag presenteras till hur företag kan arbeta med denna typ av frågor. Alla företag som deltar i utredningen erbjuds att, som tack för sin medverkan, skicka två deltagare till konferensen. Er personaldirektör har erhållit en intresseanmälan som Ni kan skicka in om Ert företag är intresserat av denna typ av återföring.</p>
<p>Om det är någonting som Ni funderar över hör gärna av Er till Klara Regnö . Ett stort tack för Er medverkan.</p>
<p>Med vänliga hälsningar</p>
<h2>Brev till Personaldirektör/Human Resource Manager</h2>
<p>2002-05-29</p>
<h2>Till Personaldirektör/Human Resource Manager</h2>
<p>På uppdrag av Näringsdepartementet genomför vi – Anna Wahl docent, Pia Höök ek.dr. och civ.ek. Klara Regnö vid Handelshögskolan i Stockholm – en kartläggning av kvinnor på chefsbefattningar inom svenskt näringsliv.</p>
<p>Kartläggningen är en del i en av regeringen beställd utredning och bifogat finner Ni en beskrivning av utredningen. Kartläggningen är även en del i ett långsiktigt forskningsprojekt på Handelshögskolan som behandlar ämnet organisation och kön med inriktning på ledarskapsfrågor. Information om denna undersökning har även sänts till VD på ert företag/organisation.</p>
<p>Insamlandet av information kommer att ske via en enkätundersökning bland drygt 600 slumpmässigt utvalda företag/organisationer. Företagsadresser har vi erhålligt via SCB:s företagsregister. Ert företag är ett utav de utvalda och bifogat finner Ni ovannämnda enkät. Vi är intresserade av att få en så riktig bild av svenskt näringsliv som möjligt och skulle uppskatta er medverkan i denna enkätundersökning.</p>
<p>Era svar behandlas konfidentiellt . För att kunna uttala oss om olika branscher har vi emellertid märkt enkäten med en kod som anger respondentens bransch och företagsstorlek. I enkätens högra hörn återfinns ytterligare en kod. Med hjälp av denna kod vet vi vilka företag som har skickat in enkäten, och på så sätt undviker vi att skicka påminnelsebrev i onödan. Enkätkoden rivs bort från enkäten samtidigt som Ert företagsnamn stryks från adresslistan.</p>
<p>Enkäten är kort och består huvudsakligen av slutna frågor, varför den bör gå snabbt att fylla i. Enkäten består av två delar. Den första delen – sidan ett till tre – behandlar huvudsakligen statistik angående könsfördelningen i företaget. Den andra delen - sidan fyra till sju – behandlar huvudsakligen jämställdhetsarbetet inom företaget. Vi ser helst att du själv fyller i hela enkäten. Om du emellertid inte har kännedom om de båda områdena kan enkätens två delar fyllas i av två olika personer. Följaktligen återfinns den inledande informationstexten på två ställen i enkäten.</p>
<p>Efter det att utredningen är slutförd i mars kommer vi att anordna en konferens, då vi redovisar utredningens resultat. Här ingår kartläggningen som ett delresultat. På konferensen kommer även förslag presenteras till hur företag praktiskt kan arbeta med denna typ av frågor. Alla företag som deltar i utredningen erbjuds att som tack för sin medverkan i undersökningen, skicka två deltagare till konferensen. Om Ni är intresserade av denna möjlighet till återföring ber vi Er att skicka in den bifogade intresseanmälan, så hör vi av oss med ytterligare information.</p>
<p>Den ifyllda enkäten skickas, senast den 14 juni 2002, till Klara Regnö, Handelshögskolan, Box 6501, 113 83 Stockholm. Om det är någonting ni funderar över hör gärna av Er till Klara Regnö.</p>
<p>Ett stort tack för Er medverkan.</p>
<p>Med vänliga hälsningar</p>
<h2>Enkätformulär</h2>
<p>Den här enkäten handlar om könsfördelning och jämställdhetsarbete på företaget/organisationen. Vi är intresserade av att få en så riktig bild av svenskt näringsliv som möjligt därför ber vi Er att fylla i enkäten noggrant och utförligt. Vid eventuell platsbrist var god använd enkätens baksida (ange frågans nummer). Enkäten består av två delar och kan besvaras av en eller två personer. Observera att det är företaget/organisationen  och inte koncernen som är undersökningsobjektet om företaget/organisationen ingår i en sådan. Endast om företaget/organisationen som mottagit enkäten är ett moderbolag skall frågorna besvaras för moderbolaget. Alla uppgifter utgår per 2002-01-01. Var god fyll i de svarsalternativ som bäst stämmer överens med Er situation. Siffrorna inom parentes är utsatta för att underlätta kodningen av svaren och är följaktligen inget som Ni behöver ta hänsyn till. Var god skicka den ifyllda enkäten till Klara Regnö, Handelshögskolan, Box 6501, 113 83 Stockholm senast den 14 juni 2002 .</p>
<p>Tack för Er medverkan! 1. Var god ange företagets/organisationens ägandeform. ------------------------------------------------------------------------- 2. Hur många anställda kvinnor respektive män har företaget/organisationen? (Anställda är personer för vilken företaget/organisationen är skyldig att innehålla och redovisa  A-skatt, företaget är således huvudarbetsgivare för dessa personer.)</p>
<p>Antal kvinnor _______________ (2) (3) (4) ----------------------------------------------------------------------------- 3. Hur många kvinnor respektive män ingår i företagets/organisa– tionens styrelse? (Om ingen kvinna finns på denna nivå fortsätt med fråga 6.)</p>
<p>Antal kvinnor (5) (6) (7) ----------------------------------------------------------------------------- -------------------------------------------------------------------------- 5. Är någon av kvinnorna i styrelsen representant för en dominerande ägargrupp? (T.ex. representant för en familj med aktiemajoritet.) ----------------------------------------------------------------------------- 6. Hur många kvinnor respektive män ingår i företagsledningen/organisationens högsta ledning?  (Om ingen kvinna finns på denna nivå fortsätt med fråga 9.)</p>
<p>Antal kvinnor ----------------------------------------------------------------------------- 7. Var god kryssa för ansvarsområdena/funktionerna för  kvinnorna  i företagsledningen/organisations högsta ledning (ange ett ansvarsområde per kvinna). (13) (14) (15) (16) (17) (18) (19) (20) (21) (22) ----------------------------------------------------------------------------- 8. Har majoriteten av kvinnorna, respektive männen, på företagsledningsnivå/organisationsledningsnivå rekryterats externt till sina nuvarande positioner? (23) (24) ----------------------------------------------------------------------------- ----------------------------------------------------------------------------- 10. Hur stor andel av samtliga chefer i företaget/organisationen är 35 år eller  yngre  (dvs. födda 1967 eller senare)? Ange ungefärlig ----------------------------------------------------------------------------- 11. Hur stor andel av de chefer som är  35 år eller  yngre  (dvs. födda 1967 eller senare)är kvinnor ? ----------------------------------------------------------------------------- 12. Jag som har besvarat sidan ett till tre i enkäten har följande befattning och kön: -----------------------------------------------------------------------------</p>
<p>Var god fyll i de svarsalternativ som bäst stämmer överens med Er situation. Observera att det är företaget/organisationen  som är undersökningsobjektet inte koncernen om företaget/organisationen ingår i en sådan. Endast om företaget/organisationen som mottagit enkäten är ett moderbolag skall frågorna besvaras för moderbolaget. Alla uppgifter utgår per 2002-01-01. Den ifyllda enkäten skickas till Klara Regnö, Handelshögskolan, Box 6501, 113 83 Stockholm. Senast den 14 juni 2002 . ----------------------------------------------------------------------------- 13a. Finns det ett organiserat jämställdhetsarbete inom företaget? 13b. Om ja, var god kryssa för vilken typ (vilka typer) av jämställdhetsarbete? (31) (32) (33) (34) (35) (36) (37) ----------------------------------------------------------------------------- 14a. Vem/vilka arbetar operativt med jämställdhetsarbete i företaget/organisationen? (38) (39) (40) (41) (42) (43) (44) 14b. Hur är könsfördelningen bland den eller de personer som arbetar operativt med jämställdhetsarbete? ----------------------------------------------------------------------------- 15a. Har företaget genomfört jämställdhetsaktiviteter under 1990talet? (Om nej fortsätt med fråga 16.) 15b. Om ja, var god kryssa för vilken/-a typ av jämställdhetsarbete? (47) (48) (49) 15c. Hur har omfattningen av jämställdhetsarbete och jämställdhetsaktiviteter förändrats om man jämför nuvarande situation med 1990-talet? ----------------------------------------------------------------------------- 16. Är chefsutveckling en återkommande aktivitet i företaget/organisationen?  (Om nej fortsätt med fråga 20) ----------------------------------------------------------------------------- 17. I genomsnitt under ett år, hur många deltar i chefsutvecklingsprogram? ----------------------------------------------------------------------------- 18. Hur stor andel kvinnor deltar i chefsutvecklingsprogrammen generellt sett? (Ange ungefärlig procentsats.)</p>
<p>Kvinnor % (57) ----------------------------------------------------------------------------- 19a. Har företaget speciell chefsutveckling med syfte att öka andelen kvinnor på ledande positioner? ----------------------------------------------------------------------------- 20. Identifierar företaget potentiella framtida chefer? ----------------------------------------------------------------------------- 21. Hur stor andel av dessa identifierade potentiella chefer är kvinnor? _______________% (61) ----------------------------------------------------------------------------- 22. Har företaget officiellt uttalat att det vill öka antalet kvinnliga chefer? ________________________________________________________ ----------------------------------------------------------------------------- 23. Om företaget inte bedriver något organiserat jämställdhetsarbet, uppge varför: 24. Övriga kommentarer och synpunkter, gärna kring resultat av jämställshetsarbete och jämställdhetsaktiviteter. 25. Jag som har besvarat sidan fyra till sju i enkäten har följande befattning och kön? (63/64)</p>
<p>OBS. Bilägg gärna kortare beskrivning, projektplan, eller annan information om jämställdhetsaktiviteter. Se fråga 13 och 15.</p>
<h2>Tack för Er medverkan! Metodbilaga 2 b – kapitel 8 Intervjuer med förändringsaktörer</h2>
<p>I betänkandet Mäns föreställningar om kvinnor och chefskap (SOU 1994:3) finns ett kapitel som handlar om arbetet med att öka andelen kvinnor på ledande positioner i svenskt näringsliv (Wahl 1994). Materialet bestod av intervjuer med personer som i sin profession arbetade med att pröva, utveckla och sprida idéer om hur andelen kvinnor på chefsnivå kan öka. De definierades där som förändringsaktörer . Deras beskrivning kompletterade statistiken och fördjupade bilden av det förändringsarbetet som pågick i många organisationer.</p>
<p>Syftet med intervjustudien i denna utredning, vilken redovisas i kapitel 8, är att göra en uppföljning av intervjustudien i SOU 1994:3, och därmed få en grupp förändringsaktörers beskrivningar av förändringsarbetet i dagsläget och också deras beskrivning av och reflektioner kring utvecklingen sedan 1993. Syftet är att bidra med en empirisk beskrivning och en tematisk analys av svaren med kommentarer. Syftet med denna studie är dock inte att bidra till teoriutveckling. Den teoretiska referensramen som ligger till grund för upplägget av studien genom urvalsbestämning, frågeguide och analys finns presenterad i kapitel 7 i utredningen.</p>
<h2>Urval</h2>
<p>En förändringsaktör definieras i denna studie som en person som på olika sätt arbetar professionellt med att öka andelen kvinnor på chefsposition. Ambitionen har varit att fånga in tongivande aktörer på området. Urvalet består av de personer som intervjuades inom ramen för SOU 1994:3, med undantag av två aktörer som då var nya på området och som i dag inte arbetar med frågan. Sammanlagt är det sju personer som intervjuats tidigare. Dessutom har 13 personer tillkommit i urvalet, varav flertalet började arbeta med frågan i samband med eller efter genomförandet av SOU 1994:3.</p>
<p>Urvalet består av 21 förändringsaktörer, enligt vår definition. Bortfallet består av en person, som på grund av tidsbrist inte kunde svara på vår enkät. Studien grundas således på material från sammanlagt 20 intervjuer och enkäter.</p>
<p>Det är svårt att kartlägga en säker population för studien eller att avgöra hur stort urvalet är i förhållande till populationen. Urvalet har bestämts av synlighet på den offentliga arenan för den här typen av arbete, och genom en snöbollsmetod. Urvalet har vaskats fram genom många samtal och förfrågningar till personer som är aktiva på fältet ”att arbeta med förändring när det gäller könsfördelning bland chefer”. Vi har också kontinuerligt frågat dem som vi intervjuat vilka de ser som de tongivande aktörerna på området, och därmed fått en avstämning på vårt eget urval. Det finns självfallet fler personer som kunde ha ingått i studien, men vi vill, efter våra avstämningar hävda, att flertalet av de mest tongivande på fältet inkluderats. Detta gäller i synnerhet de externa aktörerna och jämställdhetsdirektörerna. Det finns större osäkerhet kring urvalet av de interna aktörerna, eftersom det visade sig att alla utom en arbetar med frågan på deltid. Det har nämligen varit svårt att hitta interna aktörer som arbetar på heltid med frågan (vilket också är en del av de empiriska resultaten i kapitel 8).</p>
<p>Bland aktörerna kan sex betecknas som interna aktörer  (Wahl 1994) genom att de arbetar med frågan i den organisation där de befinner sig. Av dessa är det en som arbetar med frågan på heltid. De övriga fem arbetar delvis med frågan, men har den inte som huvudsaklig arbetsuppgift i sitt dagliga operativa arbete. Just i dessa aktörers respektive organisationer är det inte heller någon annan som arbetar med frågan på heltid. Två av dessa aktörer finns inom näringslivets intresseorganisationer. En av dessa aktörer arbetar i dag som hög chef, och har därför inte frågan som enda eller huvudsaklig arbetsuppgift, men driver och bevakar frågan integrerat i sitt operativa arbete. Fyra interna aktörer har intervjuats och två interna aktörer har besvarat samma frågor skriftligt.</p>
<p>Åtta av aktörerna kan kallas externa aktörer  (Wahl 1994) genom att de har frågan som sin affärsidé och/eller arbetar med frågan som konsulter i andra organisationer än sin egen. Oftast driver de interna projekt, till exempel ledarutvecklingsprogram eller mentorprogram, i olika organisationer. Tre av aktörerna driver externa ledarutvecklingsprogram, som är öppna för deltagare från olika organisationer. Ett par aktörer arbetar med rekrytering. Två arbetar helt eller delvis i andra länder än Sverige. Sju externa aktörer har intervjuats och en extern aktör har besvarat frågorna skriftligt. Bortfallet i studien består av en extern aktör som skulle besvarat frågorna skriftligt, men som inte hann på grund av tidsbrist.</p>
<p>Material har dessutom samlats in via enkäter till ett riktat urval av länsstyrelsernas jämställdhetsdirektörer , vilket är funktion som skapades 1994, det vill säga samma år som SOU 1994:3 publicerades. Urvalet i studien är grundat på att täcka in de jämställdhetsdirektörer som har arbetat specifikt med denna frågeställning. Vi har även strävat efter regional spridning. Frågorna till jämställdhetsdirektörerna överensstämde till stor del med frågorna vi ställde till övriga aktörer. Samtliga aktörer i urvalet är kvinnor.</p>
<h2>Materialinsamling</h2>
<p>Studien har genomförts med hjälp av en frågeguide, som baseras på den tidigare studien (SOU 1994:3) och den teoretiska referensramen i kapitel 7. I studien genomfördes elva intervjuer, varav sju genomfördes av båda forskarna och fyra genomfördes av en utav oss. Nio personer i urvalet, varav samtliga jämställdhetsdirektörer, har svarat på frågorna skriftligt. De har samtliga lämnat sina svar via e-post. Motivet till detta tillvägagångssätt var att vi inom den givna tidsramen kunde få in ett större material än vad som hade varit möjligt genom enbart personliga intervjuer.</p>
<p>Frågorna var tydligt avgränsade och överensstämde i stort mellan intervju och enkät. Informanterna i studien delgavs samma information före frågorna. Utredningens bakgrund och syfte klargjordes, samt aktörsintervjuernas del av utredningen. Frågeguider bifogas nedan.</p>
<p>De personliga intervjuerna styrdes av frågorna i frågeguiden, och intervjupersonerna uppmanades till kortfattade svar. Svaren på frågorna, vilka skrivits under intervjun, stämdes av med den intervjuade direkt under intervjun. Det gavs därför en direkt möjlighet att korrigera sådant som uppfattats fel eller bristfälligt. Samma slags tydliga och avgränsade svar eftersträvades således i både intervju och enkät för att materialet lättare skulle kunna sammanställas och analyseras i sin helhet.</p>
<p>I de personliga intervjuerna gjordes anteckningar, som stämdes av kontinuerligt med intervjupersonen. Samtliga intervjuer skrevs ut direkt efter intervjun. I de sju fall där båda forskarna deltagit kontrollerades samstämmigheten i svaren, vilken visade sig vara god.</p>
<h2>Tematisk analys</h2>
<p>När samtliga intervjuer var utskrivna sammanställdes svaren och forskarna gjorde en tematisk analys gemensamt. Svaren har anonymiserats. Ibland har även citaten anonymiserats. Detta har till exempel inneburit att organisations- och personnamn som omnämnts anonymiserats. Resultaten har stämts av mot en grupp från populationen, vilken finns återgiven i bilaga 5 (möte med experter). Ett antal personer på expertmötet ingår i urvalet, men inte alla. En del av dem som ingick i urvalet var inte heller närvarande på expertmötet. Alla, utom möjligtvis en, av personerna som deltog på expertmötet ingår dock i populationen för dem som vi definierat som förändringsaktörer. En avstämning av den bild vi fick fram genom resultaten kunde därmed göras. Det visade sig att bilden kändes igen och bekräftades som rimlig av dem som deltog på expertmötet.</p>
<h2>Referenser</h2>
<p>SOU (1994)  Mäns föreställningar om kvinnor och chefskap (SOU 1994:3). Stockholm: Fritzes.</p>
<p>Wahl, Anna (1994) Att arbeta för förändring, i Mäns föreställningar om kvinnor och chefskap  (SOU 1994:3). Stockholm: Fritzes.</p>
<h2>Intervjuguide vid personliga intervjuer</h2>
<p>Syftet med intervjuer med förändringsaktörer är en uppföljning av SOU 1994:3.</p>
<p>Frågorna består av några fokuserade frågeområden. Vi vill gärna att du hjälper oss med kortfattade svar! 1. Hur länge har du arbetat med frågan om kvinnor på chefspositioner? 2. Hur arbetar du just nu med den frågan? 3. Metoder? 4. Resultat? 5. Stöd/Motstånd? (i och utanför organisationer) 6. I jämförelse med 1993, har arbetet generellt förändrats? 7. Om du ser tillbaka till 1993, ungefär, hur tycker du att ditt arbete förändrats, till exempel i metoder? 8. Har inställningen i olika grupper (ledning, kvinnor, män, media, politiker) förändrats? Varför? 9. Förändring i stöd/motstånd, gradskillnad och uttryck? 10. Vad ser du som det huvudsakliga problemet i dag? 11. Vad skulle underlätta den här typen av förändringsarbete i framtiden? 12. Som avslutning: SOU 1994:3 – satte den några spår? Vad kan en ny utredning bidra med?!</p>
<h2>Enkät till jämställdhetsdirektörer</h2>
<p>Syftet med intervjuer med förändringsaktörer är en uppföljning av SOU 1994:3.</p>
<p>Frågorna består av några fokuserade frågeområden. Frågorna behandlar endast ”arbetet med att förändra könsfördelningen på ledande positioner i arbetslivet”, ej jämställdhetsarbete generellt. Vi vill gärna att du hjälper oss med kortfattade svar! 1. Arbetar du med frågan om fler kvinnor på chefspositioner? 2. Hur arbetar du just nu med den frågan? 3. Vilka metoder har du provat? 4. Vad ser du för resultat? 5. Vilket stöd respektive motstånd, möter du i arbetet med att öka antalet kvinnor på ledande positioner? 6. Om du ser tillbaka till då du började som jämställdhetsdirektör, hur tycker du att ditt arbete har förändrats? 7. Har inställningen i olika grupper (ledning, kvinnor, män, media, politiker) förändrats? Varför? 8. Vad ser du som det huvudsakliga problemet i dag? 9. Vad skulle underlätta den här typen av förändringsarbete i framtiden? (till exempel, lagstiftning, utbildning, pengar…) 10. Nämn tre, enligt dig, centrala förändringsaktörer på området i dag! 11. Som avslutning: SOU 1994:3 – satte den några spår? Vad kan en ny utredning bidra med?!</p>
<h2>Metodbilaga 2 c – kapitel 2 En diskussion om material och metod för att forska historiskt om kvinnor i företag och som chefer 1</h2>
<h2>Organisationsstudier</h2>
<p>Om man vill studera kvinnors möjlighet att tillträda chefspositioner eller styrelseposter på organisationsnivå är det nödvändigt att material såsom befattningslistor, löneutbetalningar, personallistor med mera tillhör det material som företag lämnar in för arkivering. Den materialinventering som gjorts med hjälp av Mathilda Ekström vid Föreningen Företagsminnens arkiv  i Stockholm för denna undersökning ger vid handen att materialet för olika företag är av skiftande karaktär men möjligt att bearbeta – dock till en arbetsintensiv och tidskrävande kostnad. Vissa företag har t ex registerkort, vilka visar anställdas befattningsgrad samt deras interna karriär på företaget (t ex Telefonbolaget LM Ericssons arkiv, Gamla registerkort, Re-Te, Personalavdelningen, förteckning över slutade före 1932, A-Ös,G3 ab Avlöningsböcker, övrig serie). Ett annat sätt att se personers befattningar kan t ex vara interntelefonkataloger. Protokoll från t.ex. styrelser är dock nödvändigt material för att kunna studera beslutsprocesser och maktfördelning. Företagsstudier kan inte ge en generell överblick över andelen kvinnor som chefer eller i styrelser under en viss period, men är av vikt när det gäller att undersöka de faktiska organisatoriska aspekterna av kvinnor i företagstoppen.</p>
<h2>Studier på aggregerad nivå</h2>
<p>När det gäller möjligheten att sammanställa övergripande statistik finns olika typer av register att tillgå, men dessa har nackdelen av att ofta endast redogöra för styrelsens sammansättning i olika företag. Patent och registreringsverket (PRV) i Sundsvall har sedan 1897 varit ansvarigt för registreringen av aktiebolag i Sverige, och deras register följer de olika företagen från deras födelse till deras död. Material som rör bolagens registreringshandlingar, räkenskapshandlingar m.m. finns hos Riksarkivet om företagen upphört före 1960. Om företaget fortlever finns informationen hos PRV. Verket lämnar dock inte ut information via andra forskningsbibliotek och har dessutom avgiftsbelagt informationen, något som naturligtvis försvårar för den enskilda forskaren (Box 2001: 11-12).</p>
<p>Annan, mer samlad information om styrelsers sammansättning kan man få via Svensk Industrikalender, det register över framförallt aktiebolags sammansättning som Sveriges Industriförbund (sedan 2001 Svenskt näringsliv  efter ett samgående mellan Svenska Arbetsgivareföreningen  (SAF) och Sveriges Industriförbund ) gett ut.</p>
<p>Industrikalendern noterar data om varje företag som är medlem i förbundet. Data har företagen själv rapporterat in, och brister i rapporteringen förekommer. Giltigheten i inrapporterade data kan heller inte kontrolleras med mer än att originalhandlingar för företaget används. Data som inrapporteras för varje år är företagets namn och etableringsår, verksamhet, aktiekapital, tillverkningsvärde per år eller årsomsättning, antal anställda, geografisk hemvist, ledamöter i styrelsen, deras namn och civilstånd, samt i vissa fall även kontorschefer och andra befattningshavare som inte är styrelseledamöter.</p>
<p>Vidare finns även Sveriges Handelskalender  för perioden 18591999, som dock inte tar upp styrelsernas sammansättning (se t.ex. Sveriges Handelskalender  1921, se även Key-Åberg 1920).</p>
<h2>Metodval i kapitel 2</h2>
<p>Studien i kapitel två ger kunskap om förekomsten av kvinnor i styrelser hos de företag som är medlemmar i Svenska industriförbundet  under de tvärsnittsår som valts för studien. När det gäller inrapporteringen av styrelsens sammansättning förefaller företagen i allmänhet ha givit information om detta, medan man i vissa fall utelämnat t ex antalet arbetare. När information fattas för något företag har dessa företag inte tagits med i undersökningen utan räknats som bortfall. I kalendern finns ett personregister samt ett företags- och branschregister. Materialet har insamlats i två led: först har personregistret gåtts igenom och alla kvinnor samt de företag där de är verksamma har noterats. Därefter har dessa företag sökts i företagsregistret, där styrelsens sammansättning och annan information noterats (kvinnor som representerar olika föreningar har uteslutits, som t ex ledamöter i Sveriges Industriförbund , Tjustbygdens fruktförening  och liknande).</p>
<p>Valet av tvärsnittsår (1918, 1921, 1931, 1941, 1953, 1963 och 1973) har styrts av startåret för kalendern 1918, samt året för gift kvinnas myndighet 1921 då ett av syftena med undersökningen var att undersöka om kvinnors civilstånd spelade någon roll för deras deltagande i styrelsesammanhang. Tvärsnitten ligger med 10-12 års intervall beroende på källmaterialets beskaffenhet. Systematiska mätfel kan naturligtvis förekomma som vid de flesta systematiska tvärsnittsundersökningar. Dessa har emellertid ansetts försumbara när det gäller syftet med studien: att undersöka möjligheten för mer systematiska studier av kvinnors chefskap och platser i styrelser ur ett historiskt perspektiv, samt att producera ett tentativt resultat när det gäller samma fråga. Kapitel 2 skall betraktas som ett underlag för fortsatta studier.</p>
<h2>Referenser</h2>
<p>Flygelholm, Charlotte (1997) Nordiska Kompaniet: en jämförelse av kvinnors/mäns löner, arbetsförhållanden och deras befattningar åren 1920, 1935, 1948. Stencil. Stockholm: Ekonomisk historiska institutionen.</p>
<p>Hoffman, Christina och Kerstin Jacobsson (1984) Kvinnor i ledningen för svenska industriföretag under 1900-talet. Stencil. Stockholm: Ekonomisk historiska institutionen.</p>
<p>Bohm, Annika (1997) Kvinnligt företagande år 1909: en metod för kartläggning av kvinnligt företagande i ett historiskt perspektiv. Stencil. Stockholm: Ekonomisk historiska institutionen.</p>
<p>Key-Åberg,  Karl (1920)  Svenska aktiebolag och enskilda banker: handbok för affärsvärlden. Stockholm: Norstedts.</p>
<p>Lundström, Nina (1996) Företagare under utveckling eller avveckling? En komparativ studie av utvecklingen av kvinnliga och manliga företagare under 1930–1994. Stencil. Stockholm: Ekonomisk historiska institutionen.</p>
<p>Sveriges Handelskalender 1921</p>
<h2>Bilaga 4 – Forskarmöte, deltagare Deltagare vid forskarmöte den 30 september 2002</h2>
<p>Lena Abrahamsson, docent, Luleå tekniska universitet</p>
<p>Helene J Ahl, ek.dr/universitetslektor, Internationella Handelshögskolan i Jönköping</p>
<p>Leena Avotie, ek.dr, Uppsala universitet Anders W Berggren, fil.dr, Försvarshögskolan Martha Blomqvist, docent, Uppsala universitet</p>
<p>Ulla Eriksson-Zetterquist, fil.dr, Göteborgs universitet</p>
<p>Ewa Gunnarsson, adj. professor, Arbetslivsinstitutet/Luleå tekniska universitet</p>
<p>Anita Göransson, professor, Göteborgs universitet</p>
<p>Charlotte Holgersson, doktorand, Ekonomiska forskningsinstitutet vid Handelshögskolan i Stockholm</p>
<p>Carin Holmquist, professor, Handelshögskolan i Stockholm Christina Hultbom, ek.dr, Uppsala universitet</p>
<p>Pia Höök, ek.dr, Ekonomiska forskningsinstitutet vid Handelshögskolan i Stockholm</p>
<p>Sophia Ivarsson, psykologie dr, Försvarshögskolan Ulla Johansson, fil.dr, Växjö universitet</p>
<p>Monica Lindgren, docent, Handelshögskolan i Stockholm</p>
<p>Sophie Linghag, doktorand, Ekonomiska forskningsinstitutet vid Handelshögskolan i Stockholm</p>
<p>Lisa Norlander, fil.kand., Ekonomiska forskningsinstitutet vid Handelshögskolan i Stockholm</p>
<p>Klara Regnö, doktorand, Ekonomiska forskningsinstitutet vid Handelshögskolan i Stockholm</p>
<p>Yvonne Svanström, fil.dr., Stockholms universitet</p>
<p>Janne Tienari, professor, Lappeenranta tekniska universitet, Finland (gästforskare vid Handelshögskolan i Stockholm, hösten 2002)</p>
<p>Annika Vänje Rosell, doktorand, Arbetslivsinstitutet</p>
<p>Anna Wahl, docent, Ekonomiska forskningsinstitutet vid Handelshögskolan i Stockholm</p>
<h2>Bilaga 5 – Möte med experter, deltagare Expertmöte den 27 november 2002, deltagare</h2>
<p>Catharina Alpkvist, jämställdhetsdirektör, Länsstyrelsen Östergötland</p>
<p>Gunilla Arhén, vd och grundare av chefsutvecklingsprogrammet Ruter Dam</p>
<p>Margareta Berggren, jämställdhetsdirektör, Länsstyrelsen i Västerbottens län</p>
<p>Christina Franzén, organisationskonsult, Näringslivets Ledarskapsakademi</p>
<p>Jeanette Boog-Harvard, jämställdhetsdirektör, Länsstyrelsen Jämtlands län</p>
<p>Barbro Dahlbom-Hall, vd, Dahlbom-Hall konsulter</p>
<p>Eva Fors Norén, departementsråd, Näringsdepartementet Erna Granath Sundqvist, konsult, Sundqvist & Sundqvist AB Lena Hokfelt, sakkunnig, Regeringskansliet</p>
<p>Pia Höök, ek.dr, Ekonomiska forskningsinstitutet vid Handelshögskolan i Stockholm</p>
<p>Malin Kihlman, civilingenjör, verksam inom privata näringslivet</p>
<p>Simone Lindsten, jämställdhetsdirektör, Länsstyrelsen i Västra Götaland</p>
<p>Lisa Norlander, fil.kand., Ekonomiska forskningsinstitutet vid Handelshögskolan i Stockholm</p>
<p>Klara Regnö, doktorand, Ekonomiska forskningsinstitutet vid Handelshögskolan i Stockholm</p>
<p>Kerstin Rehnman, internkonsult, BGC Ann-Katrine Roth, jurist och konsult, Euro Quality Karin Stephansson, partner, Arviva HB</p>
<p>Anna Karin Svennberg, konsult, Trust AB</p>
<p>Anna Wahl, docent, Ekonomiska forskningsinstitutet vid Handelshögskolan i Stockholm</p>
