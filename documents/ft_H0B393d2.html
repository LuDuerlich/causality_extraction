<h1>En modernare rättegång II</h1>
<h2></h2>
<p>– en uppföljning</p>
<p>Del 2</p>
<p>Bilagor</p>
<p>Betänkande av EMR-utredningen</p>
<p>Stockholm 2012 5 Svea hovrätts granskning av beslut om prövningstillstånd i Svea hovrätt under 7 Svea hovrätts undersökning av Svea hovrätts överprövning i tvistemål – särskilt om</p>
<h2>2010:3</h2>
<p></p>
<p></p>
<p> !"##$%&"</p>
<h2>1 Sammanfattning</h2>
<p>Reformen En Modernare Rättegång (EMR), som trädde i kraft den 1 november 2008, medförde flera förändringar av förfarandet i allmän domstol. Bland annat innebar reformen att en berättelse som lämnas i bevissyfte i tingsrätt som regel ska dokumenteras med hjälp av video och att hovrätten som huvudregel ska avstå från att kalla förhörspersoner på nytt utan i stället ta upp denna bevisning genom att spela upp den vid tingsrätten gjorda videoinspelningen. En annan viktig förändring var att systemet med prövningstillstånd i hovrätten utvidgades till att omfatta alla domar och beslut i tvistemål och domstolsärenden. Reformen innebar vidare att parterna vid en huvudförhandling kan presentera processmaterial genom att enbart hänvisa till handlingar i målet samt en ökad möjlighet för parter och andra aktörer att delta i ett sammanträde genom telefon- eller videokonferens. För tingsrätternas del innebar reformen även strängare krav på att tidsplaner och sammanställningar regelmässigt ska upprättas i tvistemålen samt att fler brottmål än tidigare kan avgöras på handlingarna.</p>
<p>För att få en bild av vilka konsekvenser reformen har lett till för de allmänna domstolarna och som ett led i arbetet med att åstadkomma en ändamålsenlig resursfördelning har Domstolsverket låtit utvärdera reformen ur ett resursfördelningsperspektiv. Arbetet har bedrivits i projektform och genomförts under perioden den 1 mars 2010 till den 31 augusti 2010. Som underlag för utvärderingen har vi på olika sätt inhämtat uppgifter från de allmänna domstolarna. Bland annat har samtliga domstolar fått besvara en enkät. Vi har också besökt samtliga hovrätter och ett antal tingsrätter för att intervjua representanter för olika personalkategorier vid domstolarna. Även tillgänglig domstolsstatistik har utgjort underlag för utvärderingen.</p>
<p>I rapporten redovisas under ett särskilt avsnitt domstolarnas egna uppgifter och bedömningar när det gäller vilken betydelse EMR har haft för verksamheten och för domstolarnas resursbehov. I ett efterföljande avsnitt redovisas våra överväganden och slutsatser i fråga om vilken betydelse reformens olika delar har haft från resurssynpunkt. I rapporten lämnas också ett antal förslag på åtgärder som vi tror kan leda till ett bättre utnyttjande av reformen och en mer effektiv målhantering.</p>
<p>Reformen har medfört att ny teknik används vid domstolarna. Vår undersökning har visat att tekniken överlag har fungerat väl. Vissa problem har dock förekommit i samband med användningen av videokonferensutrustningen. I allmänhet efterfrågar domstolarna även en ökad tillgång på sådan utrustning. Den ökade teknikanvändningen har vidare lett till ett ökat behov av teknisk kompetens bland personalen vid domstolarna och ett därmed sammanhängande behov av utbildning. Den har också inneburit nya arbetsuppgifter för vissa personalkategorier.</p>
<p>Av rapporten framgår att videoinspelningarna av förhören i tingsrätten generellt sett håller en ur hovrättsperspektiv godtagbar kvalitet. Trots det bedömer vi att kvaliteten kan förbättras, t.ex. genom att tingsrätterna i ökad utsträckning strukturerar inspelningarna så att endast i hovrätten relevanta delar av förhören behöver spelas upp. Det har framkommit under utredningen att sekreterarna vid hovrätterna utför omfattande kvalitetsgranskningar av videoinspelningarna i målen. Vi ifrågasätter i rapporten värdet av detta arbete och föreslår bl.a. att kontrollerna kraftigt reduceras i omfattning och på sikt upphör helt i flertalet mål.</p>
<p>Av utvärderingen framgår att de delar av reformen som vi bedömer har haft störst betydelse från resurssynpunkt är att  det som regel inte sker några förnyade förhör i hovrätten, att  fler brottmål avgörs utan huvudförhandling i tingsrätten och att  kravet på prövningstillstånd i hovrätten har utvidgats.</p>
