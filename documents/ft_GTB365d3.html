<h1>Bilaga 1</h1>
<h2>Kommittédirektiv</h2>
<p>Beslut vid regeringssammanträde den 17 juni 2004.</p>
<h2>Skolverkets uppföljning har lett till att Utbildningsdepartementet har tillkallat en utredare med uppdrag att analysera vilka konsekvenser det skulle få om regleringen förändrades så att ytterligare personkategorier omfattas av lagstiftningen på området. Om utredaren bedömer att det finns skäl att ändra lagstiftningen skall utredaren också lämna de författningsförslag som är nödvändiga. Utredaren skall redovisa sina förslag senast den 31 juli 2004.</h2>
<p>EU:s rambeslut om bl.a. åtgärder för att bekämpa sexuellt utnyttjande av barn</p>
<p>Den 22 januari 2001 lade Europeiska kommissionen fram ett förslag till rambeslut om åtgärder för att bekämpa sexuellt utnyttjande av barn och barnpornografi (EGT C 62E, 27.2.2001, s. 327). Riksdagen har i enlighet med regeringens proposition antagit rambeslutet (prop. 2003/04:12, bet.2003/04:JUU09, rskr. 2003/04:108). Regeringen avser att återkomma till riksdagen med förslag till ändrad lagstiftning i senare sammanhang (a. prop. s.1). Enligt artikel 5 punkten 3 i rambeslutet skall varje medlemsstat vidta de åtgärder som är nödvändiga för att säkerställa att en fysisk person som har dömts för brott som har samband med sexuellt utnyttjande av barn, barnpornografibrott eller för anstiftan, medhjälp eller försök till sådana brott i förekommande fall kan avstängas, tillfälligt eller permanent, från utövandet av sådan verksamhet som hänför sig till tillsyn av barn.</p>
<p>Inom socialtjänsten har skyddsintresset för utsatta personer, exempelvis barn vars vård har övertagits av samhället, ansetts väga så tungt att den personliga integriteten hos personer som söker anställning i dessa verksamheter får stå tillbaka om en myndighet väljer att inhämta registerutdrag. Det bör nu övervägas om det finns anledning att göra även denna registerkontroll obligatorisk för att ytterligare förstärka skyddet för barn som placeras i hem för vård eller boende.</p>
<p>Uppdraget</p>
<p>Utredaren skall överväga om det finns behov av att införa bestämmelser om obligatorisk registerkontroll av den som man avser att anställa vid hem för vård eller boende, som tar emot barn eller unga. Kontrollen skulle bestå i att personer som erbjuds anställning vid ett sådant hem för vård eller boende visar upp ett utdrag ur Rikspolisstyrelsens belastningsregister och/ eller misstankeregister. Utredarens uppgift kan sägas bestå av en sammanvägning av två skyddsintressen - skyddet av barn mot övergrepp och skyddet av den personliga integriteten hos dem som söker en anställning.</p>
<p>De hem som avses är sådana hem för vård eller boende som tar emot barn och unga och som drivs i enskild eller offentlig regi samt sådana hem som avses i 12 § lagen (1990:52) med särskilda bestämmelser om vård av unga. Utredaren skall undersöka i vilken utsträckning registerkontroll görs idag.</p>
<p>Om utredaren efter en avvägning mellan å ena sidan integritetsskyddet och å andra sidan barnskyddet finner att en obligatorisk registerkontroll behövs skall han eller hon föreslå - vilka personalkategorier som skall omfattas, - hur registerkontrollen skall gå till, - vilka brott som kontrollen skall avse, och - författningsreglering.</p>
<p>Utredaren bör ta till vara Rikspolisstyrelsens erfarenheter av registerkontroll av personal inom förskoleverksamhet, skola och skolbarnsomsorg.</p>
<p>Utredaren skall mot bakgrund av Statens skolverks uppföljning särskilt överväga hur man kan undvika att lagstiftningen tillämpas på ett inte avsett sätt till nackdel för skyddet av den personliga integriteten.</p>
<p>Om en obligatorisk registerkontroll föreslås, skall utredaren överväga om det finns skäl att avskaffa eller inskränka de nuvarande möjligheterna att få ut registerutdrag.</p>
<p>Utredaren skall redovisa sitt uppdrag senast den 30 juni 2005. (Socialdepartementet)</p>
<p>Bilaga 2</p>
<h2>Sammanställning av enkätsvar från kommunala och enskilda HVB</h2>
<p>Antal utskick: 381 st. (Nio försändelser har kommit i retur och nio HVB har meddelat att de har upphört med sin verksamhet.)</p>
<p>Antal svar: 260 st.</p>
<p>Svarsfrekvens: ca 72 procent</p>
<p>Fråga 1. Hur många anställda finns f.n. vid hemmet?</p>
<p>Kommentar: I några fall har det framgått av enkätsvaret att det har omfattat två eller flera HVB, utan att uppgifterna i svaret har specificerats på respektive hem. Det antal hem som har besvarat fråga 1 (225 hem) är till följd av detta färre än det antal hem som har deltagit i enkätundersökningen.</p>
<p>Antal anställda vid HVB som har besvarat enkäten: 1 477 kvinnor 1 461 män</p>
<p>Fråga 2. Har någon av dessa och i så fall hur många anställts under 2004?</p>
<p>• 90 HVB har svarat att de inte har anställt någon person under 2004.</p>
<p>• 136 HVB har svarat ja. Sammanlagt drygt 500 personer har anställts under 2004. Därutöver har ett antal vikarier/timanställda anställts.</p>
<p>Fråga 3. Anlitades vid hemmet personal som utför arbete enligt uppdrag utan att vara anställd och i så fall hur många?</p>
<p>• 87 HVB har svarat nej, vilket motsvarar knappt 40 procent av de HVB som angetts under fråga 1.</p>
<p>• Av svaren följer att de HVB som har besvarat enkäten sammanlagt har anlitat knappt 300 uppdragstagare. Arbetsuppgifterna har inte specificerats för omkring 200 dessa. Övriga uppdragstagare sorterar under följande kategorier: - Läkare/sjuksköterska (12 st.) - Psykolog/terapeut (50 st.) - Lärare (9 st.) - Handledare (8 st.) - Frivilligarbetare (3 st.) - Praktikanter - Studerande</p>
<p>Fråga 4. Hur fördelar sig personalen under frågorna 1 och 2 på följande kategorier?</p>
<p>Ett mindre antal anställda sorterar under följande kategorier: - Socialutredare - Elevassistenter - Socionomer - Läkare/sjuksköterskor - Jourfamiljer - Miljö- och kvalitetssamordnare - ”Alla gör allt.” - Utredare - Nattvak - Helgpersonal</p>
<p>Fråga 5. Begärdes registerutdrag för någon, några eller alla som anställdes eller anlitades?</p>
<p>Antal HVB som har svarat att de inte anställt någon person under 2004: 59 hem. Detta motsvarar ca 26 procent av de hem som specificerat antalet anställda under fråga 1. (Motsvarar ca 23 procent av det antal hem som deltagit i undersökningen.)</p>
<p>Fråga 6. Om registerutdrag begärdes för några, vilken personalkategori gällde det i så fall?</p>
<p>Andra kategorier som angetts i något eller några fall: - Socialutredare - Avlastningsfamiljer/jourfamiljer - Konsult - Skolpersonal - Vikarier - Elevassistenter - Praktikanter - Kontaktperson/stödperson - Psykologer</p>
<p>Kommentar: I ett antal fall har den som besvarat enkäten kryssat för samtliga de kategorier som är aktuella på hemmet. Det är oklart om dessa hem har som policy att göra registerkontroll beträffande endast vissa kategorier eller om detta görs beträffande all personal som anställs.</p>
<p>Fråga 7. Begärdes utdrag från såväl belastningssom misstankeregistret, eller endast från ett av dessa? I så fall vilket?</p>
<p>Fråga 8. Begärde Du (eller någon annan vid hemmet) själv in utdraget från polisen eller uppmanades den arbetssökande att införskaffa och visa upp ett sådant utdrag?</p>
<p>Fråga 9. Om svaret är att Du själv skaffade utdraget skedde det efter medgivande av den arbetssökande?</p>
<p>De hem som har svarat att de har hämtat in utdrag själva har med något undantag gjort detta efter samtycke från den arbetssökande. Några hem har underlåtit att besvara frågan.</p>
<p>Fråga 10. Hur många registerutdrag införskaffades under 2004?</p>
<p>Fråga 11. I hur många av dessa, om något, fanns det anteckning om brott?</p>
<p>Fråga 12. Vilka brott gällde det i förekommande fall?</p>
<p>Fråga 13. Hur reagerar ni om registerutdraget innehåller anteckning om brott? Väljer ni alltid bort sökanden eller endast vid vissa typer av brott? I så fall vilka?</p>
<p>Svarande som har specificerat de brott som de väljer bort :</p>
<p>Fråga 14. Har någon tagit tillbaka sin ansökan om anställning med anledning av att fråga om registerutdrag aktualiserats?</p>
<p>Fråga 15. Har det förekommit att registerutdrag begärts för mer än en person i samma anställningsärende, dvs. för flera sökande till samma tjänst?</p>
<p>Fråga 16. Hur hanterar Du ett utdrag när ärendet är avgjort?</p>
<p>Kommentarer från svarande HVB:</p>
<p>Flera hem har uppgett att de är positiva till en registerkontrollskyldighet av personer som skall arbeta vid HVB. Man har bl.a. angett att en sådan kontroll är nödvändig för de placerade barnens och ungdomarnas trygghet. Vidare har det framhållits att barnen är helt utelämnade till personalen på HVB och det har ifrågasatts om det inte borde vara mer kontroll av personalen där än exempelvis inom skola och barnomsorg.</p>
<p>Vid några hem har man inte varit medveten om de nuvarande möjligheterna till registerkontroll. Ett hem har undrat om det finns något alternativ till att uppdra åt den arbetssökande att visa upp ett utdrag. Ett annat hem har framfört det ”felaktiga” påståendet att man som ”privatvårdgivare” inte får begära registerutdrag. I flera fall har det uppgetts att man hittills inte har genomfört registerkontroll men att man har för avsikt att göra detta i fortsättningen.</p>
<p>Några hem har svarat att man med jämna mellanrum begär in registerutdrag på redan anställda personer. Vidare har ett hem uppgett att man har begärt in registerutdrag av samtliga anställda i efterhand. Ytterligare ett hem har uppgett att ”en total införskaffning på samtliga anställda är på gång i hela företaget” och att man hädanefter skall utföra registerkontroll i samband med anställning av personal.</p>
<p>Flera hem har uppgett att de inte har någon personal anställd. Andra har uppgett att de enbart har anställda som är släkt eller närmare bekanta, t.ex. dotter, tidigare sambo eller fosterbarn, varför registerkontroll inte har gjorts.</p>
<p>Ett hem har upplyst att man har fått kännedom om att barn vid tidigare placeringar i familjehem och HVB har farit mycket illa. Vidare har man från ett hem framhållit att det inte borde få förekomma att personer som har gjort sig skyldiga till brott arbetar med behandling av barn och unga. Däremot har man ansett att det vid behandling av vuxna i vissa fall kan vara en fördel om personalen har egen tidigare problematik. I ett fall har anförts att man, som en följd av den behandlingsfilosofi som tillämpas vid hemmet, har anställt många f.d. missbrukare. Dock har det ställt krav på minst fem års drogfrihet och frihet från kriminalitet.</p>
<p>Ett hem, som har sin verksamhet förlagd till ett mindre samhälle, har uppgett att alla känner alla på orten och när redan kända personer är aktuella för anställning skulle en skyldighet att utföra registerkontroll enbart vara en belastning i rekryteringsarbetet. Man har därför framställt önskemål om att undantag från kontroll borde kunna medges i sådana situationer.</p>
<p>Slutligen har det från ett hem framhållits att man tar emot många praktikanter och man har menat att registerkontrollen även borde omfatta denna kategori personer.</p>
<p>Bilaga 3</p>
<h2>Sammanställning av enkätsvar från länsstyrelserna</h2>
<p>Antal svarande: Samtliga 21 länsstyrelser.</p>
<p>Frågor: 1. Brukar styrelsen vid ansökan om tillstånd för ett bolag, en samfällighet, en stiftelse eller en enskild individ att bedriva verksamhet i form av hem för vård eller boende som tar emot unga, begära utdrag beträffande den som företräder verksamheten ur 2. Om svaret på fråga 1 är jakande, brukar styrelsen a) själv begära utdraget från Rikspolisstyrelsen? b) begära att den det gäller företer ett sådant utdrag? 3. Brukar styrelsen i samband med meddelande av att ett tillstånd som avses under 1 erinra vederbörande om Socialstyrelsens rekommendationer (SOSFS 2003:20) beträffande registerutdrag vid anställning av personal eller anlitande av uppdragstagare till hemmet? 4. Brukar styrelsen inom ramen för sin tillsynsverksamhet kontrollera att Socialstyrelsens rekommendationer följs? 5. Anser styrelsen att en lagstiftning om obligatorisk registerkontroll skulle vara till hjälp vid tillsynsverksamheten?</p>
<p>Bilaga 4</p>
<h2>Sammanställning av svar från institutionscheferna vid de särskilda ungdomshemmen</h2>
<p>Antal institutionschefer som har svarat på frågorna: 30 st.</p>
<p>Fråga 1. Använder ni er av registerutdrag vid rekrytering?</p>
<p>Samtliga har svarat ja.</p>
<p>Fråga 2. Hur ofta? (Enstaka tillfällen, Slumpmässigt, Vid misstanke, Alltid) 24 institutionschefer har svarat att de alltid använder registerutdrag. Någon har svarat att det inte görs helt konsekvent. En annan har uppgett att man alltid använder registerutdrag vid tillsvidareanställning, men när fråga varit om att anställa vikarie har kontroll gjorts vid enstaka tillfällen och när misstanke funnits att den för tjänsten aktuella personen kan ha gjort sig skyldig till brott. Ytterligare en chef har angett att registerutdrag används när fråga är om längre förordnanden. Två institutionschefer har uppgett att de använt registerutdrag vid endast enstaka tillfällen. Vidare har en chef svarat att registerkontroll utförs slumpmässigt och vid misstanke om att den aktuella personen kan ha gjort sig skyldig till brott. En annan chef har sagt sig använda registerutdrag endast när det finns misstanke om att den arbetssökande kan ha gjort sig skyldig till brott.</p>
<p>Fråga 3. Vad gör ni med utdragen då ni fått dem? (Spar i akten, Förstör, Lämnar till den enskilde, Annat)</p>
<p>Det vanligaste svaret har varit att man sparar utdraget i personalakten. Två institutionschefer har svarat att man förstör handlingen i fall som inte leder till anställning och i övriga fall sparar utdragen i akten. En institutionschef har uppgett att handlingen förstörs.</p>
<p>Fråga 4. Är det någon speciell typ av tidigare kriminalitet som gör att ni väljer bort berörd person?</p>
<p>Flera institutionschefer har svara att man kategoriskt väljer bort personer som har anteckningar i registerutdragen. I ett fall har det uppgetts att det krävs ”blanka” utdrag när fråga är om tillsvidareanställning. Det vanligaste svaret är dock att en viss typ av brottslighet utesluter arbetssökande från möjligheten att erhålla tjänst. Dessa brott har företrädesvis angetts vara misshandel och annan våldsbrottslighet, sexualbrott, narkotikabrott samt grov brottslighet av olika slag. En chef har svarat att han eller hon väljer bort personer som begått brott som det inte går att ha en ”viss” förståelse för. Ett sådant ställningstagande föregås då alltid av en diskussion med den arbetssökande om brottet. Ytterligare en institutionschef har svarat att det är tänkbart med olika bedömningar beroende på vilken tjänstebefattning som det är fråga om. Några institutionschefer har sagt sig kunna ha överseende med mindre allvarliga förseelser.</p>
<p>Utöver att ange vissa brottstyper som i princip hindrar anställning vid de särskilda ungdomshemmen har många chefer angett att man även väger in den tid som har förflutit sedan brottet begicks. En institutionschef har uppgett att man inte anställer någon med för ”färska” drogproblem. Några har angett att man kräver att det måste ha gått minst fem år från det att brottet begicks, medan en annan har satt upp en ”spärrtid” på tio år om brottet har riktat sig mot en person.</p>
<p>Ett par institutionschefer har uppgett att det inte finns någon särskild typ av brottslighet som utesluter arbetssökande från anställning vid hemmen. En chef har anfört att det är en del i hemmets behandlingsfilosofi att anställa personer med kriminellt förflutet, men att det är ett krav att personen i fråga under minst fem års tid har fört ett drogfritt liv utan kriminalitet. Det har också betonats från några håll att tidigare brottslighet inte för all framtid skall diskvalificera en person från att erhålla anställning.</p>
<p>En institutionschef har framhållit att registerkontroll är ett nödvändigt instrument vid rekrytering av personal och menat att personer med kriminell bakgrund dras till hemmen eftersom de har känslan av att de ”kan området” och därför skulle passa som behandlingsassistenter.</p>
<p>Fråga 5. Hur stor andel av de registerutdrag ni får är ”rena”, dvs. tomma? (Uppskattning)</p>
<p>Det vanligaste svaret är att minst 95 procent av registerutdragen saknar anteckningar om brott. Några institutionschefer har svarat att alla eller nästan alla utdrag har varit ”rena” och ytterligare några 90-95 procent. I två fall har svaret varit att 50 procent av inhämtade utdrag har saknat anteckning om brott.</p>
<p>Fråga 6. Händer det att den ni avser att rekrytera inte längre står till förfogande då ni meddelar att ni kommer att göra registerutdrag? Hur vanligt?</p>
<p>Drygt hälften av institutionscheferna har svarat att det inte har hänt dem. Sex chefer har uppgett att det är mycket ovanligt, medan två har svarat att det är ganska ovanligt. Två institutionschefer har angett att det har hänt dem en gång. I ett fall har svaret varit att det händer en av 20 gånger.</p>
<p>Bilaga 5</p>
