<h1>Till statsrådet Thomas Östros</h1>
<h2>Utbildningsdepartementet</h2>
<p>Genom beslut den 10 oktober 1999 bemyndigade regeringen statsrådet Thomas Östros att tillkalla en utredare med uppdrag att lämna förslag till åtgärder inom högskolan för att öka mångfalden med avseende på social och etnisk bakgrund bland studenter och lärare för att högskolan bättre skall kunna svara upp mot mångfalden i samhället. Direktiven finns med som Bilaga 1 till rapporten. Med stöd av bemyndigandet förordnades fr.o.m. den 21 oktober 1999 rektor Boel Flodgren till särskild utredare.</p>
<p>Som sekreterare förordnades fr.o.m. den 21 oktober 1999 docent Anders Persson och projektledaren Lars Eriksson som expert.</p>
<p>Som experter att ingå i en referensgrupp förordnades den 9 november 1999 professor Björn Fryklund, lektor Elisabeth Gerle, rektor Tom Hagman, universitetsadjunkt Mohsen Hakim, diversity manager Aleksandra Kovacevic, avdelningsdirektör Irja Persson Utterhall, kammarrättsnotarie (senare politiskt sakkunnig) Björn Andersson, rektor Marianne Persson och studerande Kristian Populin. Fr.o.m. den 20 december 1999 förordnades studerande Kathrin Österlund. Populin deltog t.o.m. den 28 mars 2000 och fr.o.m. den 29 mars 2000 förordnades studenterna Biljana Matevska och Shervin Hedayat. Matevska har även deltagit i de möten kommittén haft under våren.</p>
<p>I enlighet med direktiven har utredaren sammanträffat med övriga kommittéer och utredningar som är verksamma inom eller har beröring med området bl.a. Kommittén om Högskolans styrning, mångfaldsprojektet inom Näringsdepartementet och Högskoleverkets projekt om universitet och högskolors insatser för social och etnisk mångfald i högskolan.</p>
<p>Under arbetets gång har byrådirektör Eivor Terne varit utredningens kommittéadministratör.</p>
<p>En engelsk översättning av sammanfattningen har gjorts av Agneta Johansson.</p>
<p>Utredningen har den 21 januari 2000 lämnat en delrapport ”Den långa vägen till arbete – en översyn av kompletterande högskole - utbildningar för invandrare med utländsk akademisk utbildning”. Delrapporten ingår även i denna rapport som Bilaga 2.</p>
<p>Härmed överlämnas betänkandet Mångfald i högskolan – reflektioner och förslag om social och etnisk mångfald i högskolan (SOU 2000:47).</p>
<p>Uppdraget är därmed slutfört.</p>
<p>Lund i maj 2000</p>
<p>Boel Flodgren / Anders Persson</p>
<p>Lars Eriksson</p>
