<h1>Sammanfattning på lättläst svenska</h1>
<h2></h2>
<p>Utredningen har undersökt den riksrekryterande gymnasiala utbildningen för ungdomar med vissa funktionsnedsättningar.</p>
<p>Utredningen har undersökt den Rh-anpassade gymnasieutbildningen i Göteborg, Kristianstad, Stockholm och Umeå för elever med svåra rörelsehinder. Utbildningen förkortas med RgRh.</p>
<p>Utredningen har undersökt gymnasieutbildningen för elever med dövhet, hörselskada, dövblindhet och språkstörning i Örebro. Utbildningen förkortas med RGD/RGH.</p>
<p>Utredningen har också undersökt utbildningen för elever med dövhet eller hörselskada i Örebro kommuns gymnasiesärskola. Utbildningen förkortas med Rgsär D/H.</p>
<h2>Det här har utredningen tänkt på</h2>
<p>Alla ungdomar i Sverige har rätt till lika bra utbildning antingen om eleven får sin utbildning i hemkommunens skola,</p>
<p>Ungdomar med funktionsnedsättning ska alltid om det går kunna få sin utbildning i sin egen hemkommun eller nära sin hemkommun, så att de kan bo kvar hemma med sin familj. Men för en liten grupp ungdomar med svåra funktionsnedsättningar kanske inte det går.</p>
<p>Då ska de ungdomarna gå i Riksrekryterande gymnasieskola eller gymnasiesärskola för elever med vissa funktionsnedsättningar. Men bara när det finns särskilda skäl.</p>
<p>En ungdom med funktionsnedsättning ska som andra ungdomar kunna välja skola. Man ska alltid tänka på vad som är bäst för den unga personen.</p>
<p>Reglerna är idag olika hos de olika riksrekryterande gymnasiala skolorna. För några elever finns lagar, för andra elever finns förordningar och för vissa elever bara avtal.</p>
<p>Utredningen vill att de olika verksamheterna ska ha likadana regler för alla elever. att en kommun ska kunna spara pengar på att ha en ungdom vid någon av de riksrekryterande gymnasiala skolorna istället för i kommunens egna gymnasie- eller gymnasiesärskola.</p>
<h2>Dagens riksrekryterande gymnasiala verksamhet ska kunna ge bra undervisning</h2>
<p>Alla riksrekryterande gymnasiala utbildningar ska kunna ge bra utbildning, bra boende och bra omvårdnad i boendet och om det behövs, även bra habilitering.</p>
<p>Utbildningarna har mycket pengar, anpassad miljö, mycket personal och personal som hela tiden får lära sig mer.</p>
<p>Men eleverna lär sig inte lika mycket som elever från andra gymnasieskolor. Då ska man också tänka på att eleverna ofta har svårt att studera eftersom de har stora funktionsnedsättningar.</p>
<p>Många av eleverna vid RgRh har inte haft behörighet att söka till gymnasieskolans nationella program. De flesta av eleverna vid RgRh kommer heller inte att få behörighet till gymnasieskolans nationella program under utbildningstiden, även om några klarar det.</p>
<p>Få elever från RgRh studerar vidare efter gymnasiet.</p>
<p>Även om eleverna vid RGD/RGH lär sig mindre än elever i gymnasieskolan tycker utredningen att utbildningen vid RGD/RGH är bra för eleverna.</p>
<p>Många av eleverna har från början saknat behörighet till gymnasieskolan men får behörighet till nationellt program medan de studerar.</p>
<p>Det tycker utredningen är bra.</p>
<p>Ganska många av eleverna läser vidare i någon form. De har inte svårare eller lättare att få arbete om man jämför med andra ungdomar.</p>
<p>I alla gymnasieskolorna finns sådant som kan bli bättre och som man ska prata om när skolorna skriver nya avtal mellan staten och kommunen som ordnar utbildningen.</p>
<h2>Rätt till utbildning och tydligare målgrupper</h2>
<p>Utredningen tycker att riksrekryterande gymnasial utbildning fortfarande behövs för en liten grupp elever. Skollagen ska ha tydliga regler som säger att elever som tillhör utbildningarnas målgrupper har rätt till utbildningen.</p>
<p>Elever som behöver Rh-anpassad utbildning och mycket habilitering ska få utbildning vid RgRh. Dagens regler säger inte tydligt att eleven ska ha stora behov av habilitering.</p>
<p>Det ska finnas särskilda regler för rätten till boende och omvårdnad i boendet för vissa elever vid RgRh.</p>
<p>Det tvåspråkiga riksgymnasiet, RgT, ska vara för ungdomar med dövhet och hörselskada som har behov av en teckenspråkig skola.</p>
<p>RgT ska också vara för ungdomar med grav språkstörning som är beroende av teckenspråk för att kunna tala med andra och för ungdomar med dövblindhet. Utredningen tycker att dagens uppdelning på antingen RGD eller RGH är gammaldags. Allt fler elever använder idag både talad svenska och teckenspråk i undervisningen vid de regionala specialskolorna.</p>
<p>Det ska de kunna få även vid RgT, tycker utredningen.</p>
<p>Den lilla grupp elever med grav språkstörning som är beroende av teckenspråk ska kunna få sin utbildning vid RgT, på samma sätt som de ska kunna få det vid den regionala specialskolan.</p>
<p>För elever med hörselskada och elever med grav språkstörning behöver man göra mycket för att det ska finnas anpassade utbildningar i kommunerna.</p>
<p>De elever som ska få gå den tvåspråkiga riksrekryterande gymnasiesärskolan, RgsärT, ska vara ungdomar med utvecklingsstörning som också har dövhet eller hörselskada och som har behov av en teckenspråkig skola och ungdomar med grav språkstörning som är beroende av teckenspråk för att kunna tala med andra. RgsärT ska också vara för elever med dövblindhet.</p>
<p>Utredningen föreslår också att ungdomar med utvecklingsstörning i kombination med synskada och ytterligare funktionsnedsättning ska gå i en riksrekryterande gymnasiesärskola, RgsärSyn. De är en mycket liten elevgrupp med mycket olika och svåra behov.</p>
<h2>Ta bort särskilda bestämmelser för utbildningen</h2>
<p>Reglerna för att anpassa utbildningen ska vara lika för alla elever med funktionsnedsättning vilken skola eleverna än går i.</p>
<p>Därför ska det inte finnas så många särskilda bestämmelser för de riksrekryterande skolorna.</p>
<p>Utredningen föreslår att ta bort bestämmelsen om långsammare studietakt och bestämmelsen om specialinriktad ämnesplan för RgRh.</p>
<p>Utredningen föreslår att man ska ta bort bestämmelsen om förlängd utbildningstid för RgT.</p>
<p>Utredningen förslår också att ta bort bestämmelsen om att Skolverket får meddela avvikelser från läroplanen, examensmålen, ämnesplanerna och poängplanen för nationella program.</p>
<p>I stället ska RgRh och RgT följa bestämmelserna i gymnasieförordningen om stödåtgärder. Det gäller till exempel bestämmelserna om reducerat program och om förlängd undervisning. Det gäller också bestämmelsen om individuellt anpassat program.</p>
<p>Det finns också en bestämmelse i skollagen om att läraren i särskilda fall inte behöver sätta betyg på en del av kursen som eleven på grund av sin funktionsnedsättning inte kan genomföra.</p>
<h2>Särskilda gymnasiegemensamma ämnen för alla i målgrupperna för RgT och RgsärT</h2>
<p>Utredningen föreslår att teckenspråk ska finnas som gemensamt ämne på alla nationella program som RgT ordnar. Kurser i svenskt teckenspråk som gemensamt ämne ska kunna ersätta</p>
<p>I stället för svenska eller svenska som andraspråk och engelska ska elever vid RgT som gemensamt ämne kunna läsa det som i dag kallas svenska för döva eller engelska för döva.</p>
<p>Bestämmelserna om gemensamma ämnen i gymnasiet ska även gälla för elever som tillhör målgruppen för RgT, men som går i en annan gymnasieskola.</p>
<p>Utredningen föreslår att myndigheten Skolverket ska anpassa kursplanerna till målgruppen för RgT och även ge kursplanerna nya namn.</p>
<p>Utredningen föreslår också att myndigheten Skolverket ska ta fram kursplaner för gymnasiesärskolan i svenskt teckenspråk, svenska för teckenspråkiga och engelska för teckenspråkiga. Dessa ämnen ska ersätta gemensamma ämnen vid RgsärT samt för elever som tillhör målgruppen för RgsärT, men som går i en annan gymnasiesärskola.</p>
<h2>Boende och omvårdnad i boendet rätt för vissa elever vid RgRh och Rgsär</h2>
<p>Skollagen ska tydligt säga att elever som tagits emot vid RgRh och vid Rgsär ska ha rätt till boende och omvårdnad i boendet om de behöver det.</p>
<p>Regeringen ska få besluta om regler för vilka elever som har rätt till ett sådant boende.</p>
<p>Regler för boende för elever vid RgRh, RgT och Rgsär ska skrivas i avtal mellan staten och de den anordnande kommunen. Staten kan då genom avtalet för elever vid de riksrekryterande utbildningarna.</p>
<h2>Mer lika regler för eleverna</h2>
<p>När man beslutar om vilka elever som ska få gå i skolan ska reglerna vara lika för RgRh, RgT och Rgsär. Den nämnd som idag beslutar om att emot elever i specialskolan och till RgRh ska också besluta om att ta emot elever till RgRh, RgT som Rgsär.</p>
<p>Eftersom nämnden får nya arbetsuppgifter ska nämnden byta namn till Nämnden för mottagande i specialskolan och till gymnasial utbildning för vissa ungdomar med funktionsnedsättning.</p>
<p>Nämnden ska besluta om rätten till utbildning vid RgRh och vid RgT. Nämnden ska då se om eleven har behörighet för gymnasieskolan.</p>
<p>Nämnden ska också besluta om rätten till utbildning vid Rgsär och då också om eleven tillhör målgruppen för gymnasiesärskolan. Nämnden ska få besluta om rätt till boende och omvårdnad i boendet för elever vid RgRh och vid Rgsär.</p>
<p>Kommunen ska sköta antagningen till programmen för RgRh och RgT.</p>
<p>Kommunen ska också sköta antagningen till Rgsär.</p>
<p>Man ska ta bort dagens regel vid RGD/RGH som säger att den elev som har störst behov får komma in först.</p>
<p>Man har aldrig använt regeln.</p>
<p>Eleven ska kunna överklaga nämndens beslut om rätt till utbildning vid RgRh, RgT eller Rgsär. Eleven ska också kunna överklaga beslut om rätt till boende och omvårdnad i boendet vid RgRh eller Rgsär. Eleven överklagar till Skolväsendets överklagandenämnd.</p>
<p>Man ska kunna överklaga anordnande kommuns beslut till Skolväsendets överklagandenämnd på samma sätt som för annan utbildning i gymnasieskolan och gymnasiesärskolan.</p>
<h2>Vem ska betala för vad?</h2>
<p>Idag delar hemkommunen, landstinget och staten på kostnaden för elever vid den riksrekryterande gymnasiala utbildningen. För elever vid Rgsär är det också ibland eleven eller elevens vårdnadshavare som är med och betalar för boende och mat.</p>
<p>Staten betalar en stor del av kostnaden. Men staten betalar olika stor del för dagens olika riksrekryterande verksamheter. Utredningen föreslår att betalningen ska bli mer lika för de olika verksamheterna RgRh, RgT och Rgsär. Utredningen föreslår att staten ska betala för merkostnader när eleverna går på en riksrekryterande gymnasial utbildning för elever med vissa funktionsnedsättningar.</p>
<p>Det betyder att hemkommunerna ska betala utbildningskostnaderna, landstingen ska betala habiliteringen, och att staten ska betala för elevboende och omvårdnad i boendet.</p>
<p>Staten ska betala elevers resor till och från studieorten. Hemkommunerna ska betala för elevernas dagliga resor på studieorten.</p>
<p>Utredningen föreslår ett par undantag. Utredningen föreslår att hemkommunerna ska betala inackorderingsbidrag för boende elever vid RgT.</p>
<p>Utredningen föreslår att hemkommunen ska betala ett verksamhetsbidrag för elever med boende och omvårdnad i boendet vid RgRh. Verksamhetsbidraget ska vara samma som kostnaden för 20 timmars personlig assistans i veckan under terminstid.</p>
<p>Utredningen tror att elever som tillhör målgruppen för RgRh behöver sådan assistans om de bott hemma.</p>
<p>Utredningen föreslår att hemkommunerna ska betala ett belopp på högst 20 timmars personlig assistans för boende och omvårdnad i boendet för elever vid Rgsär.</p>
<p>Utredningen tror att de flesta elever som tillhör målgruppen för Rgsär behöver personlig assistans om de bott hemma. Men utredningen tycker inte att de elever som har en lättare utvecklingsstörning har ett sådant behov.</p>
<p>Utredningen föreslår att eleven eller elevens vårdnadshavare får betala en kostavgift, som de inte kan få bidrag för.</p>
<p>Detta är en kostnad som eleven eller elevens vårdnadshavare skulle haft om eleven bott hemma.</p>
<p>Utredningen föreslår att det statliga Rg-bidraget i vissa fall även i fortsättningen ska kunna betala för kostnader för dagliga resor för elever vid RgRh och RgT.</p>
<p>Staten ska avtala om vissa ersättningar till de anordnande kommunerna. Kommunerna kan då få ersättning för vissa extra kostnader för riksgymnasieverksamheten, om till exempel väldigt många elever är folkbokförda i den anordnande kommunen. Kommunerna kan också få extra bidrag för elever med dövblindhet.</p>
<p>Utredningen föreslår att myndigheten SPSM ska betala alla ersättningar utom Rg-bidraget som Centrala studiestödsnämnden, CSN, ska fortsätta att betala ut.</p>
<h2>En tydligare styrning med avtal</h2>
<p>Myndigheten SPSM ska svara för staten i avtal med de anordnande kommunerna så som regeringen bestämmer.</p>
<p>SPSM ska följa upp avtalen för att se hur kommunerna använder statsbidraget och hur bra verksamheterna är.</p>
<p>Avtalen med kommuner som anordnar riksrekryterande gymnasial utbildning ska handla om utbildning, boende, och ibland om omvårdnad i boendet och habilitering.</p>
<p>Kommunen ska vara fri att skriva avtal med någon annan som sköter boende, omvårdnad i boendet och habilitering.</p>
<h2>Mer statligt stöd</h2>
<p>Utredningen tycker att en nationell samordnare ska arbeta med utbildning även i gymnasieskolan och gymnasiesärskolan för elever med svåra rörelsehinder, dövhet, hörselskada, dövblindhet och grav språkstörning. Utredningen föreslår att samordnaren ska göra det under åren 2014 till 2016.</p>
<p>Staten ska ge ett statsbidrag på 30 miljoner kronor. För att få statsbidraget ska gymnasieskolan och gymnasiesärskolan själva arbeta för och betala för att skolorna ska bli bättre med mer personal, och mer utbildning av personalen bland annat.</p>
<p>Ett statsbidrag på 9 miljoner kronor ska gå till utbildning i teckenspråk på högskola eller universitet för lärare i gymnasieskolan och gymnasiesärskolan. ska betala för att bygga upp anpassade undervisningsmiljöer i gymnasieskolan och gymnasiesärskolan för elever med svåra rörelsehinder, dövhet, hörselskada, dövblindhet och grav språkstörning.</p>
<p>Utredningen föreslår också att myndigheten SPSM ska få pengar för att ge stöd med metoder för att undervisa i språk för elever som använder teckenspråk.</p>
<p>SPSM ska ge stöd för utbildning av elever med svåra rörelsehinder i kombination med ytterligare funktionsnedsättningar och för elever med grav språkstörning.</p>
<h2>Vad kommer förändringarna att kosta?</h2>
<p>Förslagen om Riksgymnasierna kommer att kosta kommuner</p>
<p>och landsting 116 miljoner kronor och minska kostnaderna för staten med 128 miljoner kronor.</p>
<p>Utredningen föreslår</p>
<p>att de förändringar som tar en bestämd tid ska betalas med delar</p>
<p>av statens minskade kostnader.</p>
<p>Då kommer de pengarna tillbaka till kommunerna. Pengarna kan då också under en tid</p>
<p>stanna kvar i kommunerna för att ordna utbildning</p>
<p>för ungdomar med funktionsnedsättning.</p>
<p>De pengar som staten kommer att spara för all framtid ska staten ge till SPSM</p>
<p>så att SPSM kan ge det stöd som utredningen föreslår.</p>
