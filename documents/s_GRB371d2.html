<h1>Sammanfattning av uppdraget</h1>
<h2></h2>
<p>En särskild utredare skall överväga de frågor som Rådets och parlamentets förordning om tillämpning av internationella redovisningsstandarder, antagen den 7 juni 2002, ger upphov till.</p>
<p>Utredaren skall därvid särskilt överväga</p>
<p>om de i förordningen angivna redovisningsstandarderna skall tillämpas även av andra företag än de som utan vidare omfattas av förordningen,</p>
<p>om de i förordningen angivna redovisningsstandarderna skall tillämpas även vid upprättande av årsredovisning,</p>
<p>om den svenska redovisningslagstiftningen bör ändras för att på annat sätt ge svenska företag ökade möjligheter att upprätta sina redovisningar enligt internationellt accepterade redovisningsnormer,</p>
<p>om det finns behov av ändringar i den svenska redovisningslagstiftningen för att undvika konflikter mellan EG-förordningen och den svenska lagstiftningen, och</p>
<p>vilka effekter förordningen kan antas få för det svenska systemet för normgivning på redovisningsområdet.</p>
