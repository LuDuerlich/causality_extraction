<h1>Sammanfattning på lättläst svenska</h1>
<h2>Utredningens uppdrag</h2>
<p>Regeringen tror att sänkta skatter för företag i så kallade nystartszoner kan skapa fler arbeten i områden där många människor saknar arbete.</p>
<p>Sänkta skatter kanske också leder till att fler personer vågar starta företag i de så kallade nystartszonerna.</p>
<p>Utredningen ska undersöka vad som är bra och vad som är dåligt med nystartszoner. Utredningen ska också undersöka om företag i så kallade nystartszoner ska kunna få sänkt skatt.</p>
<p>Utredningen ska ge förslag på regler för var nystartszonerna ska ligga. Utredningen ska ge förslag på regler för vilka företag som ska få sänkt skatt. Utredningen ska också ge förslag på hur stor skattesänkningen ska vara.</p>
<p>Utredningen ska särskilt tänka på att ett system med nystartszoner måste följa EU:s regler.</p>
<p>Utredningen ska också tänka på att nystartszoner kan förändra hur andra företag kan arbeta i Sverige.</p>
<p>Utredningen ska visa vad nystartszonerna kommer att kosta, hur det ska betalas och om svenska myndigheter måste förändra sitt sätt att arbeta om förslagen blir verklighet.</p>
<h2>Bakgrund</h2>
<p>Det går att beskriva utanförskap på olika sätt. Ett sätt att beskriva utanförskap handlar om att människor utan arbete inte är med i samhället.</p>
<p>Hur vi än beskriver utanförskap så finns utanförskap oftast i vissa områden eller stadsdelar. Utanförskap finns inte bara i stora städer, utan också i medelstora städer och i mindre städer.</p>
<p>Det finns många anledningar till att vissa områden har mer utanförskap än andra områden.</p>
<p>En anledning kan vara att de personer som lyckas få ett arbete väljer att flytta från området när de har råd med det. som ännu inte tagit sig ur utanförskapet, samtidigt som andra personer som också är i utanförskap flyttar in i området.</p>
<p>När man talar om utanförskap talar man inte samtidigt om att människor kommer från andra länder. Ändå tänker många människor att utanförskap hör ihop med stadsdelar där många människor från andra länder bor. En anledning till detta är att personer födda i andra länder har svårare att få arbete än personer födda i Sverige.</p>
<p>Det är ett stort problem för samhället när dessa personer inte har arbete. och de kan inte vara med i samhället som alla andra. Samhället förlorar också den arbetskraft som dessa personer skulle kunna ge. Detta är speciellt allvarligt eftersom Sverige kommer att behöva fler människor som arbetar.</p>
<p>Det är också mycket dyrt för samhället när många människor lever på bidrag och inte betalar skatt till samhället. Det är därför viktigt både för personer som är utan arbete och för samhället att de lättare får arbete.</p>
<h2>Utredningens förslag</h2>
<p>Utredningen tycker att Sverige ska ha ett system med nystartszoner.</p>
<p>Utredningen tycker att företag i nystartszoner helt ska slippa betala sociala avgifter i fem år. Sedan ska företagen bara betala hälften av sociala avgifter i två år efter det.</p>
<h2>Områden som kan vara nystartszoner</h2>
<p>Utredningen föreslår att de så kallade SAMS-områdena används SAMS-områden skapades för lite mer än 20 år sedan men är ofta för små för att bli nystartszoner.</p>
<p>Därför måste man lägga ihop flera SAMS-områden för att de ska kunna bli ett område som kan bli en nystartszon.</p>
<p>Utredningen föreslår att man lägger ihop SAMS-områden så att man får områden med minst 4 000 invånare.</p>
<p>När man skapat dessa områden ska man sedan fundera på vilka av dessa områden som passar som nystartszoner.</p>
<p>Utredningen föreslår att man räknar ut hur stor del av befolkningen som inte har något jobb, hur stor del som fått långvarigt försörjningsstöd, och hur stor del som inte har gått ut gymnasiet.</p>
<p>När det gäller den del av befolkningen som är mellan 20 och 64 år gamla ska mer än 44,5 procent vara arbetslösa, mer än 6,8 procent av dem som bor där ska ha långvarigt försörjningsstöd och mer än 31,3 procent ska inte ha gått ut gymnasiet.</p>
<p>För att få bli en nystartszon måste området klara dessa tre krav.</p>
<p>Den exakta nivån för dessa procent-siffror måste man räkna ut igen, eftersom utredningens siffror bara är ett exempel och kommer från statistik från år 2009.</p>
<p>Utredningen föreslår att reglerna för vilka områden som ska få bli nystartszoner ska skrivas ned i en lag.</p>
<p>Myndigheten Tillväxtverket ska besluta vart femte år vilka områden som ska få vara nystartszoner.</p>
<h2>Företag som får vara med i systemet</h2>
<p>Utredningen föreslår att företag som följer reglerna i förslaget ska få vara med i systemet med nystartszoner. Företag som redan finns i en nystartszon, nystartade företag, och företag som flyttar in i nystartszon ska följa samma regler och slippa samma skatt.</p>
<p>Men reglerna ska bara gälla för företag som EU säger är mikroföretag eller små företag. Större företag ska inte få vara med, inte heller företag som arbetar med jordbruk, fiskeri eller vattenbruk.</p>
<h2>Krav på företag för att få sänkt skatt</h2>
<p>För att ett företag ska slippa betala sociala avgifter ska företaget följa två krav: verksamhetskravet och boendekravet.</p>
<p>Verksamhetskravet:</p>
<p>Företaget ska finnas vid en adress i en nystartszon.</p>
<p>Boendekravet:</p>
<p>Minst en fjärdedel av företagets arbetstimmar ska utföras av personer</p>
<h2>Ålderspensionsavgiften måste vara kvar</h2>
<p>Företagen i nystartszonerna ska fortsätta betala in ålderspensionsavgifter till staten. De ska helt slippa betala allmän löneavgift och helt slippa betala arbetsgivaravgifter och egenavgifter men de ska inte slippa betala ålderspensionsavgiften.</p>
<h2>Stödet är begränsat i tid</h2>
<p>Utredningen säger att företag ska få stödet en viss begränsad tid.</p>
<p>Men på samma gång måste system med nystartszoner vara så bra att företag vill starta och anställa fler personer i nystartszonerna. De företag som redan finns i nystartszonerna ska kunna växa.</p>
<p>Om tiden med stöd är för kort kanske det inte händer.</p>
<p>Utredningen tycker att staten ska ge hel sänkning av skatten under fem år, och sedan halv sänkning under två år efter det.</p>
<h2>Stödet är begränsat i storlek</h2>
<p>Staten kan inte ge sänkning av kostnaden för hur höga löner som helst.</p>
<p>Det blir mycket dyrt för staten. Därför ska det finnas begränsningar i sänkningen av skatten.</p>
<p>Sänkningen för arbetsgivare ska bara gälla för en bruttolön på högst ett halvt inkomstbasbelopp varje månad för varje anställd.</p>
<p>För enskilda näringsidkare och för personer som är delägare i handelsbolag ska sänkningen av skatten bara gälla för inkomster på högst sex inkomstbasbelopp varje år.</p>
<h2>Avdrag bästa metoden</h2>
<p>Det finns flera sätt att sänka skatten på när det gäller socialavgifter.</p>
<p>Utredningen har undersökt tre olika metoder: kreditering, nedsättning och avdrag.</p>
<p>Utredningen kom fram till att avdrag från socialavgifterna är den metod som passar bäst för företag i nystartszoner.</p>
<h2>Nystartszoner får införas</h2>
<p>Förslaget med nystartszoner ska göra det billigare för företag i nystartszoner att ha anställda och att anställa nya personer. Det blir billigare för företag i nystartszoner jämfört med företag i andra områden. Orättvisa regler för företag skulle kunna vara ett brott mot svensk lag, men utredningen tycker inte</p>
<p>Det föreslagna systemet bryter inte heller mot likabehandling och likformighet i skatterätten eftersom det nya systemet gäller för alla företag som följer villkoren.</p>
<p>Fördraget om Europeiska unionens funktionssätt har regler om likabehandling och fri rörlighet för företag. Utredningen tycker inte</p>
<p>Det finns regler för hur företag inom Europeiska Unionen kan få stöd.</p>
<p>Utredningen säger att Sverige måste berätta om stödet för Europeiska kommissionen.</p>
<p>Sverige får inte börja med systemet innan Europeiska kommissionen sagt vad de tycker.</p>
<p>För att Europeiska kommissionen ska säga ja till systemet med nystartszoner måste nog Sverige följa krav som liknar de som kommissionen gav i sitt beslut när det gällde system i Frankrike och Italien.</p>
<h2>Skatteverket ska sköta skattesänkningen</h2>
<p>Myndigheten Skatteverket ska sköta avdraget för skatterna för företagen i nystartszonerna.</p>
<p>Skatteverket ska också kontrollera att företagen följer villkoren.</p>
<p>När Skatteverket arbetar med detta ska de följa reglerna i skatteförfarandelagen.</p>
<p>Utredningen tycker det är viktigt att man fortsätter att ge stöd till personer som har det särskilt svårt att få arbete. Det avdrag som utredningen föreslår får därför inte förändra arbetsmarknadsstöd enligt socialavgiftslagen.</p>
<h2>Övrigt</h2>
<p>Skattelättnader räcker inte mot utanförskap Vill man lösa problemet med utanförskap i vissa områden räcker det inte med att bara ge skattelättnader för företag. Man måste göra mer.</p>
<p>Om nystartskontor och jobbcoacher hjälper människor att få arbete ska man fundera på att ge mer pengar till det i nystartszonerna, tycker utredningen.</p>
<p>Utredningen vill komma med ett extra förslag: En person som bor i en nystartszon, ska inte behöva vara arbetslös eller riskera att bli arbetslös för att han eller hon ska kunna få stöd till start av näringsverksamhet. Fler personer som bor i nystartszoner kommer då att få hjälp med att starta företag i nystartszonerna.</p>
<p>Utredningen tycker att man måste se om systemet med nystartszoner verkligen fungerar som det är tänkt. Utredningen tycker att Myndigheten för tillväxtpolitiska utvärderingar och analyser, ska undersöka det.</p>
<p>Samma myndighet ska också ansvara för rapportering av utvecklingen i nystartszonerna varje år.</p>
<h2>Vad kommer förslagen att kosta?</h2>
<p>Utredningen föreslår att företag i nystartszoner ska slippa betala sociala avgifter.</p>
<p>Företagen måste arbeta mer med att fylla i blanketter.</p>
<p>Det kommer att ta tid och kosta pengar. Men det är en extra kostnad som är störst i början.</p>
<p>Utredningen tror att de sänkta kostnaderna för att ha anställda kommer att leda till att företagen vill anställa fler personer.</p>
<p>Det kommer att skapa fler arbeten i nystartszonerna. Hur många fler personer som får arbete beror till viss del på hur stor del av de sänkta kostnaderna som går till löneökningar.</p>
<p>Om en stor del går till löneökningar kommer företagen inte att vilja anställa fler personer. Utredningen tror inte att systemet kommer att ändra lönerna så mycket.</p>
<p>Utredningen tror att förslagen leder till att fler personer startar företag inom nystartszonerna och att företag flyttar in i nystartszonerna från andra områden.</p>
<p>Det kommer också att skapa fler arbeten i nystartszonerna. Utredningen kan se att förslaget leder till att det blir orättvist för andra företag. Utredningen kan också se att färre människor kanske får jobb på andra platser om företag flyttar till nystartszonerna.</p>
<p>Utredningen tror att systemet gör att staten kommer att förlora 112 miljoner kronor i skatt år 2014. Utredningen föreslår att detta ska betalas genom en höjning av den allmänna löneavgiften med 0,01 procentenhet.</p>
<p>De pengarna kommer också att betala för ökade kostnader för förslaget om stöd till start av näringsverksamhet.</p>
<p>Det viktigaste med förslaget om nystartszoner är att ge fler människor arbete och att få fler företag att färre människor lever på bidrag, att staten får in mer skattepengar från de nystartade företagen och från de små företag som kan bli större och även från de personer som kommer att få arbete.</p>
