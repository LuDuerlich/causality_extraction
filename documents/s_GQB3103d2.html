<h1>Sammanfattning av uppdraget</h1>
<h2></h2>
<p>En parlamentarisk kommitté tillkallas för att utreda hur utjämning skall ske för kostnadsskillnader mellan kommuner avseende verksamhet enligt lagen (1993:387) om stöd och service till vissa funktionshindrade (LSS).</p>
<p>Kommittén skall lämna förslag till ett system för utjämning av kostnadsskillnader mellan kommuner i verksamhet enligt LSS, analysera hur de tillfälliga bidragen åren 2001 och 2002 fungerar, överväga behovet av författningsändringar som ger kommunerna möjlighet att lämna ut sådan information som erfordras för de förslag som kommittén lämnar, samt därvid även beakta de krav som personuppgiftslagen ställer på behandling av personuppgifter, lämna förslag om hur påverkbarheten från enskilda kommuner av utfallet i ett utjämningssystem skall kunna minskas eller elimineras, om så krävs, lämna förslag till hur en god kvalitet skall kunna säkerställas i det statistiska underlag som behövs för en att utjämning för kostnadsskillnader i verksamhet enligt LSS, analysera hur köp av boendeplatser fungerar och vilka effekter och samband det har med frågan om utjämning av kostnader för verksamhet enligt LSS, samt redovisa kostnadsberäkningar av sina förslag, förslag till finansiering och lagförslag.</p>
<p>Det nya systemet bör träda i kraft den 1 januari 2003.</p>
<h2>Bakgrund</h2>
<p>Lagen (1993:387) om stöd och service till vissa funktionshindrade (LSS)</p>
<p>Den 1 januari 1994 trädde lagen (1993:387) om stöd och service till vissa funktionshindrade (LSS) i kraft. Lagen ger personer med utvecklingsstörning eller andra stora och varaktiga funktionshinder rätt till olika stöd- och serviceinsatser. LSS ersatte lagen (1985:568) om särskilda omsorger om psykiskt utvecklingsstörda m.fl. (omsorgslagen).</p>
<p>I enlighet med bestämmelserna i LSS genomfördes en successiv överföring av huvudmannaskapet för insatserna enligt denna lag från landstingen till kommunerna. I de flesta länen skedde överföringen årsskiftet 1994/1995 eller 1995/1996.</p>
<p>I LSS beskrivs tre grupper (personkretsar) som kan beviljas insatser. Det är personer med 1. utvecklingsstörning, autism eller autismliknande tillstånd, 2. betydande och bestående begåvningsmässigt funktionshinder efter hjärnskada i vuxen ålder föranledd av yttre våld eller kroppslig sjukdom, 3. andra varaktiga fysiska eller psykiska funktionshinder som uppenbart inte beror på normalt åldrande, om de är stora och förorsakar betydande svårigheter i den dagliga livsföringen och därmed ett omfattande behov av stöd och service.</p>
<p>Personer som omfattas av LSS har rätt till stöd och service om de behöver sådan hjälp i sin livsföring och om deras behov inte kan tillgodoses på annat sätt. Målet för insatserna skall vara att främja människors jämlikhet i levnadsvillkoren och fulla delaktighet i samhällslivet. Insatserna skall vara varaktiga och samordnade samt anpassas till de funktionshindrades individuella behov.</p>
<p>Insatserna för stöd och service enligt LSS regleras i 9 § och omfattar bl.a. biträde av personlig assistent eller ekonomiskt stöd till skäliga kostnader för sådan assistans, till den del behovet av ekonomiskt stöd inte täcks av assistansersättning enligt lagen (1993:389) om assistansersättning.</p>
<p>Mellankommunala utjämningssystem</p>
<p>Den ekonomiska regleringen i samband med huvudmannaskapsförändringarna gjordes genom skatteväxlingar mellan landstingen och kommuner. I samtliga län där kommunerna har tagit över verksamheten från landsting, har kommunerna funnit det önskvärt att försöka utjämna kostnadsskillnaderna mellan sig för den övertagna omsorgsverksamheten.</p>
<p>I samband med att huvudmannaskapet flyttades träffades därför länsvisa överenskommelser om s.k. mellankommunala utjämningssystem. Dessa system ser olika ut bland länen, men gemensamt är att utjämningen successivt trappas ned. I flera län kommer utjämningen att upphöra helt senast vid utgången av 2002. En del mellankommunala utjämningssystem har en klausul i själva avtalet som innebär att avtalet automatiskt sägs upp ifall en nationell utjämning införs. De mellankommunala systemen utjämnar i första hand för kostnadsskillnader avseende den verksamhet som tidigare benämndes omsorger om psykiskt utvecklingsstörda. I vissa län sker utjämning även för kostnadsskillnader avseende särskola, särvux, vårdhem och psykiatri. En utförligare beskrivning av de länsvisa utjämningssystemen redovisas i rapporten Förslag till utjämning mellan kommuner av kostnader för LSS-verksamhet (Ds 1996:47).</p>
<p>Tidigare utredningar</p>
<p>Strukturkostnadsutredningen (SOU 1993:53), vars förslag i stor utsträckning ligger till grund för nuvarande kostnadsutjämning för kommunerna, föreslog att ett framtida mer generellt övertagande från kommunerna av de särskilda omsorgerna skulle inkluderas i inkomst- och kostnadsutjämningen.</p>
<p>Landstingsekonomiska utredningen (SOU 1994:70) fann att det inte fanns några större strukturella behovsskillnader om man ser till var omsorgstagarna är födda. Däremot konstaterades att det fanns stora kostnadsskillnader mellan kommunerna, bl.a. till följd av var omsorgstagarna är bosatta. Utredningen framhöll att det, för att enskilda kommuner i vilka dyra vårdanläggningar byggts upp inte skall drabbas oförskyllt av huvudmannaskapsförändringen, krävs att ett betalningsansvar för omsorgstagare på institutioner av nationell och regional karaktär skyndsamt utreds.</p>
<p>Beredningen för statsbidrag och utjämning i kommunsektorn (SOU 1994:144), vars förslag med vissa justeringar i kostnadsutjämningen ligger till grund för nuvarande statsbidrags- och utjämningssystem för kommuner och landsting, bedömde att en kostnadsutjämning för omsorgsverksamhet kan utformas först när ett bättre underlag om kostnadsskillnader finns tillgängligt och när frågan om det framtida betalningsansvaret har lösts.</p>
<p>I rapporten Utjämning av kostnadsskillnader för verksamhet enligt LSS (Ds 1996:47) konstaterades att kostnadsskillnaderna mellan kommunerna för LSS-insatser är så stora att någon form av utjämning för skillnaderna är önskvärd. Ett nationellt kostnadsutjämningssystem bedömdes vara det mest lämpliga alternativet och ett sådant system borde infogas i det existerande nationella bidrags- och utjämningssystemet.</p>
<p>En fältstudie, omfattande ett urval av kommuner, i syfte att få fram ytterligare underlag för en nationell kostnadsutjämning, samt förslag till konstruktion av ett system för att utjämna kostnadsskillnader redovisades i mars 1997 i departementspromemorian Utjämning av kostnadsskillnader för verksamhet enligt LSS – En fältstudie (Ds 1997:34).</p>
<p>Kommunala utjämningsutredningen ansåg att skillnaderna mellan kommunernas kostnader för LSS-verksamhet är så stora att någon form av utjämning behövs. Utredningen bedömde dock att en kostnadsutjämning inte kunde inrymmas i ett nationellt utjämningssystem eftersom underlaget som bör ligga till grund för en sådan utjämning kan påverkas av kommunerna (SOU 1998:151).</p>
<p>Statsbidrag 2001 och 2002</p>
<p>Åren 2001 och 2002 lämnas två tillfälliga statsbidrag som kompensation för höga kostnader avseende verksamhet enligt LSS (prop. 1999/2000:115, bet. 2000/01:FiU09, rskr. 2000/01:26).</p>
<p>Det ena bidraget om 350 miljoner kronor skall kompensera kommuner med höga faktiska kostnader, efter justering för skillnader i skatteväxlingar och mellankommunal utjämning. Ytterligare en förutsättning för att få detta bidrag är att kommunen har en hög s.k. standardkostnad. Om kommunen har en hög faktisk kostnad för verksamheten som överstiger ett av regeringen fastställt belopp och en standardkostnad som även den överstiger ett av regeringen fastställt belopp, får kommunen statsbidrag.</p>
<p>Standardkostnaden beräknas utifrån antalet personer i personkrets 1 och 2 (med vissa undantag). Däremot ingår inte personkrets 3 i beräkningsunderlaget. Orsaken är dels att kostnaderna för denna personkrets är betydligt lägre än för de båda andra, dels påverkbarheten från kommunernas sida.</p>
<p>Regeringen konstaterade i prop. 1999/2000:115 samtidigt att ett sådant bidrag inte kan kompensera fullt ut för alla kostnadsskillnader. Avsikten är att Socialstyrelsen skall ges i uppdrag att administrera ett extra statsbidrag motsvarande 100 miljoner kronor. Dessa medel skall ges till kommuner som har höga kostnader på individnivå och som därför är i behov av särskild kompensation, enligt särskilda kriterier.</p>
<p>Avtal mellan kommuner</p>
<p>Enligt LSS har en kommun hittills inte tillåtits betala för en annan kommuns invånare. Riksdagen har emellertid nyligen beslutat att kommuner får träffa avtal om i vissa fall bibehållet eller nytt kostnadsansvar för insatser enligt 9 § LSS för en enskild person som blivit folkbokförd i annan kommun. Avtal får enligt 17a § LSS träffas med en annan kommun eller en enskild vårdgivare. Denna ändring i lagen har skett i syfte att underlätta för enskilda, t.ex. personer med ovanliga diagnoser eller som har ett komplicerat funktionshinder, att få tillgång till anpassade boendelösningar och särskild kompetens i omvårdnaden som små kommuner kan ha svårt att tillhandahålla (prop. 2000/01:6, bet. 2000/01:SOU4, rskr. 2000/01:24).</p>
<p>LSS och socialtjänstlagen</p>
<p>Det finns ingen skarp gräns mellan LSS och socialtjänstlagen (1980:620). Kriterierna för vilka personer som ingår personkrets 1 och personkrets 2 är mer avgränsade än de som gäller för personkrets 3. Personkrets 1 och 2 utgår från diagnoser, medan kriterierna avseende personkrets 3 utgår från den funktionshindrades behov av stöd. Socialstyrelsen och Svenska Kommunförbundet har begärt ett förtydligande av vilka kriterier som skall vara avgörande för den enskilde att få en LSS-insats med utgångspunkt från personkrets 3.</p>
<p>Intentionen med LSS är att lagen skulle utgöra ett komplement till socialtjänstlagen för personer med omfattande funktionshinder (prop.1992/93:159, bet. 1992/93:SoU19, rskr. 1992/93:321). En framställan om stöd och service av en person som tillhör personkretsen bör i första hand prövas enligt LSS om det gäller en insats som regleras i denna lag, eftersom detta i allmänhet får antas vara till fördel för den enskilde. I andra hand skall framställan prövas enligt socialtjänstlagen. Om kommunerna ändrar tidigare beslut enligt socialtjänstlagen till beslut enligt LSS är detta således ett närmande till de ursprungliga intentionerna med LSS.</p>
<p>Genom att följa intentionerna i olika hög grad kan kommunerna påverka såväl volymen som kostnaderna för verksamheten, och därmed även utfallet i ett utjämningssystem.</p>
<p>Statistiskt underlag</p>
<p>Statistiska centralbyrån (SCB) hämtar varje år in kostnadsuppgifter från kommunerna, det s.k. räkenskapssammandraget. Det är av stor vikt att underlaget är av god kvalitet och att kommunerna kan lämna erforderliga uppgifter. Kostnaderna för enskilda kommuner avseende LSS-verksamhet varierar mellan åren enligt dessa uppgifter. Detta kan t.ex. bero på att ett fåtal funktionshindrade med stora vårdbehov har tillkommit, men även att vissa kommuner har haft problem med att redovisa olika insatser.</p>
<p>Sekretess</p>
<p>Möjligheterna för en kommun att lämna ut information till en myndighet avseende enskildas personliga förhållanden begränsas bl.a. av bestämmelser i sekretesslagen (1980:100). Enligt 7 kap. 4 § sekretesslagen gäller sekretess inom socialtjänsten för uppgift om enskilds personliga förhållanden. Sekretessen avgränsas med ett omvänt skaderekvisit. Uppgifter får därmed inte lämnas ut om det inte står klart att uppgifterna kan röjas utan att den enskilde eller någon honom närstående lider men. Presumtionen är med andra ord för sekretess. Sekretessen gäller även mellan myndigheter.</p>
<p>Socialstyrelsen har haft problem med att få in information från kommuner avseende sådana uppgifter som behövs för beräkning av de tillfälliga statsbidrag som skall lämnas under 2001 och 2002. Detta sammanhänger med möjligheterna att få nödvändig information från kommunerna samt att sekretess inte kan garanteras för uppgifterna hos Socialstyrelsen. Det finns enligt nu gällande lagstiftningen ingen uppgiftsskyldighet för kommunerna som skulle begränsa sekretess i detta fall.</p>
<p>I sammanhanget finns även anledning att nämna att sekretess inte kan garanteras för uppgifterna hos socialstyrelsen enligt sekretesslagen. I personuppgiftslagen (1998:204) finns även vissa bestämmelser om skydd för den personliga integriteten vid behandling av personuppgifter. Särskilt stränga regler gäller bl.a. för behandling av personuppgifter som rör hälsa.</p>
<p>Personer med särskilda behov och höga kostnader</p>
<p>Enligt rapporten Förslag till utjämning mellan kommuner av kostnader för LSS-verksamhet (Ds 1999:72) kan en generell modell inte omfatta alla faktorer. Orsaken är att varje individ förutsätts kosta lika mycket, men för en kommun med många personer med stora vårdbehov och höga kostnader så kompenseras inte kommunen i tillräcklig omfattning.</p>
<p>För speciell verksamhet för grupper med särskilda eller komplicerade funktionshinder och som är särskilt kostnadskrävande kan en mer generellt baserad modell inte omfatta alla kostnadsskillnader. För att kunna garantera en god vård m.m. åt alla oavsett funktionshinder är det därför nödvändigt att hitta ett komplement för kommuner med stora kostnader på individnivå. Socialstyrelsen är enligt regering och riksdag den myndighet som bör ha ansvaret för att administrera ett statsbidrag till kommuner med stora kostnader på individnivå. Socialstyrelsen har kompetensen att kunna göra bedömningar av om kostnaderna är rimliga och om insatserna är av god kvalitet.</p>
<h2>Behov av utjämning</h2>
<p>Kostnaderna för verksamheten är ojämnt fördelade mellan kommunerna. Det finns bl.a. historiska orsaker till dessa kostnadsskillnader. När landstingen var huvudmän för den tidigare omsorgslagens personkrets, dvs. utvecklingsstörda samt personer med barndomspsykos, skedde i vissa fall en koncentration av verksamheten till vissa kommuner.</p>
<p>För att övergångsvis mildra effekterna av kostnadsskillnaderna har, som tidigare nämnts, olika system för mellankommunal utjämning av kostnaderna skapats i varje län. Regeringens bedömning är att ifall en nationell utjämning införs är det en fråga för kommunerna i respektive län hur de vill förfara med de mellankommunala utjämningssystemen.</p>
<p>Regeringens statsbidragssystem som gäller åren 2001–2002 är en övergångslösning i avvaktan på en mer permanent lösning. I takt med att de mellankommunala utjämningssystemen avtrappas kommer kostnadsskillnaderna att öka och behovet av ett utjämningssystem att öka.</p>
<p>Det finns således ett behov av utjämning av kostnader för verksamhet enligt lagen (1993:387) om stöd och service till vissa funktionshindrade. De båda statsbidrag som införs 2001 och 2002 är tillfälliga. Därefter bör ett nytt system för utjämning för kostnadsskillnader i verksamhet enligt LSS införas. Det nya systemet bör träda i kraft den 1 januari 2003.</p>
<h2>Uppdraget</h2>
<p>Tidigare utredningar har baserat sina förslag antingen på skillnader i faktiska kostnader eller på behov av stöd och service. Om möjligt bör en utjämning för kostnadsskillnader baseras på behov av stöd och service.</p>
<p>Vad gäller den tekniska konstruktionen av en utjämning, så finns det två huvudalternativ som skall utredas. Det ena alternativet är att utjämningen sker genom en nationell omfördelning mellan kommunerna, enligt samma principer som för det kommunala kostnadsutjämningssystemet enligt lagen (1995:1515) om utjämningsbidrag till kommuner och landsting och lagen (1995:1516) om utjämningsavgift för kommuner och landsting. En sådan utjämning för kostnadsskillnader avseende LSS-verksamhet kan antingen inordnas i det ordinarie kostnadsutjämningssystemet, eller göras vid sidan av detta system. Det andra alternativet är att utjämning sker genom ett riktat statsbidrag, dvs. staten betalar ut medel till de kommuner som uppfyller vissa kriterier. Ett sådant bidrag bör konstrueras så att det kan rymmas inom en på förhand bestämd ekonomisk ram.</p>
<p>Kommittén skall överväga en lämplig modell för utjämning för kostnadsskillnader mellan kommuner i första hand utifrån ovanstående alternativ. Som ett led i detta bör kommittén analysera hur de tillfälliga bidragen åren 2001 och 2002 fungerar.</p>
<p>Kommittén skall även – mot bakgrund av reglerna om sekretess – överväga behovet av författningsändringar som ger kommunerna möjlighet att lämna ut sådan information som erfordras för de förslag som kommittén lämnar. Kommittén skall beakta de krav som personuppgiftslagen ställer på behandling av personuppgifter.</p>
<p>Kommittén skall vidare lämna förslag till hur påverkbarheten från enskilda kommuner av utfallet i ett utjämningssystem skall kunna minskas eller elimineras. Kommittén skall också bedöma kvaliteten i det statistiska underlag som behövs för en utjämnings av kostnadsskillnader för verksamhet enligt LSS och, om så krävs, lämna förslag till hur en god kvalitet skall kunna säkerställas.</p>
<p>Dessutom skall kommittén analysera hur köp av boendeplatser fungerar och vilka effekter och samband det har med frågan om utjämning av kostnader för verksamhet enligt LSS.</p>
<p>Kommittén skall även redovisa kostnadsberäkningar av sina förslag, förslag till finansiering och lagförslag.</p>
<h2>Redovisning av uppdraget</h2>
<p>Kommittén skall redovisa sitt uppdrag senast den 15 januari 2002. (Finansdepartementet)</p>
<h2>Bilaga 2</h2>
<h2>Kommittédirektiv</h2>
<h2>Tilläggsdirektiv till Kommittén för nationell utjämning av verksamhetskostnader enligt lagen om stöd och service till vissa funktionshindrade (Fi 2001:04)</h2>
<p>Dir. 2001:72</p>
<p>Beslut vid regeringssammanträde den 27 september 2001.</p>
<h2>Sammanfattning av uppdraget</h2>
<p>Kommittén för nationell utjämning av verksamhetskostnader enligt lagen (1993:387) om stöd och service till vissa funktionshindrade skall redovisa sitt uppdrag senast den 1 november 2002.</p>
<h2>Bakgrund</h2>
<p>Regeringen beslutade den 21 december 2000 att tillkalla en parlamentarisk kommitté (dir. 2000:99) för att utreda hur utjämning skall ske för kostnadsskillnader mellan kommuner avseende verksamhet enligt lagen (1993:387) om stöd och service till vissa funktionshindrade (LSS).</p>
<h2>Behovet av ett tilläggsdirektiv</h2>
<p>Kommitténs uppdrag är att lämna förslag om en nationell utjämning av verksamhetskostnader enligt lagen (1993:387) om stöd och service till vissa funktionshindrade. Uppdraget är mycket omfattande.</p>
<p>Ett viktigt underlag för kommittén är den kartläggning som Socialstyrelsen genomför av köp av boendeplatser. Kartläggningen kommer dock inte att vara klar förrän i maj 2002. Vidare kommer den analys som kommittén skall göra av det tillfälliga statsbidragssystemet för åren 2001–2002 inte att kunna genomföras inom den tid som kommittén har fått till förfogande. Kommittén har med anledning av detta begärt att regeringen förlänger kommitténs utredningstid.</p>
<h2>Uppdraget</h2>
<p>Kommittén skall redovisa sitt slutbetänkande senast den 1 november 2002. Kommittén skall dock senast den 1 februari 2002 rapportera till regeringen om dels den allmänna inriktningen på utredningens arbete, dels om förbättringar i det nuvarande tillfälliga statsbidragssystemet.</p>
<h2>Bilaga 3A</h2>
<h2>Beräknade och redovisade kostnader Redovisade nettokostnader före utjämning; (se avsnitt 9.1)</h2>
<p>Alla kostnader minus avdrag för alla intäkter. De tillfälliga statsbidragen som funnits åren 2001 till 2003 räknas dock inte in i intäkterna. I annat fall kommer kommunen att få alltför låga nettokostnader jämfört med de beräknade strukturkostnaderna i föreslaget. Personalomkostnaden är korrigerad så att samma procentsats användes för alla kommuner.</p>
<h2>Beräknad strukturkostnad med lika genomsnittskostnader per insats; (se avsnitt 10.1)</h2>
<p>Den kostnad som kommunen beräknas ha när kommunens kostnad per insats är lika med den riksgenomsnittliga kostnaden per insats.</p>
<h2>Beräknad strukturkostnad efter hänsyn till andel personer i personkrets 1-3; (se avsnitt 10.2)</h2>
<p>Genomsnittskostnaden per insats korrigerad med koncentrationsfördelar, dvs. att ju större andel personer inom personkrets 1–3 som kommunen ha, desto lägre blir genomsnittskostnaden.</p>
<h2>Beräknad strukturkostnad efter hänsyn till behov av stöd och service uppskattad via personalkostnaden; (se avsnitt 10.3)</h2>
<p>De kommuner som har högre synliga och dolda personalkostnader än vad som justerats genom antalet insatser får ett personalkostnadstillägg om 70 procent av mellanskillnaden. De dolda personalkostnaderna är beräknade som 86 procent av köpta tjänster, interna kostnader, fördelade kostnader och del av personalkostnader i privat verksamhet som Försäkringskassan betalar minus 86 procent av sålda tjänster i form av interna intäkter, sålda platser till annan kommun samt sålda tjänster till annan huvudman såsom Försäkringskassan.</p>
<h2>2162;</h2>
<p>Genomsnittlig nettokostnad per invånare för LSS verksamheten i riket, år 2001.</p>
<h2>19 201 363;</h2>
<p>Total kommunal nettokostnad för LSS verksamheten i riket, år 2001.</p>
<h2>Beräknade och redovisade kostnader Bilaga 3B</h2>
<h2>Kostnadsutjämning mellan kommunerna Bruttoutjämning; (se avsnitt 12.2)</h2>
<p>Utjämning som sker med ett beräknat bidrag, som täcker de beräknade kostnaderna.</p>
<h2>Strukturbidrag;</h2>
<p>Ett beräknat strukturbidrag, som täcker de beräknade strukturella kostnaderna.</p>
<p>Det nuvarande generella statsbidraget utgår med samma belopp per invånare. För att finansiera bruttoutjämningen minskas det generella statsbidraget med ett visst belopp per invånare. Minskningen per invånare är lika stor i alla kommuner.</p>
<h2>Nettoeffekt;</h2>
<p>Strukturbidraget minus minskningen av det generella statsbidraget.</p>
<h2>Genomsnittsutjämning; (se avsnitt 12.1)</h2>
<p>Utjämning som sker med ett bidrag för den del av de beräknade kostnaderna, som överskrider den riksgenomsnittliga kostnaden per invånare samt med en avgift för den del av de beräknade kostnaderna, som underskrider den riksgenomsnittliga kostnaden per invånare.</p>
<h2>Strukturkostnad;</h2>
<p>En beräknad strukturkostnad.</p>
<h2>Riksnormerad strukturkostnad;</h2>
<p>Rikets genomsnittliga strukturkostnad per invånare multiplicerad med kommunens invånarantal.</p>
<h2>Bidrag eller avgift;</h2>
<p>Summan av strukturkostnad minus rikets genomsnittliga strukturkostnad per invånare multiplicerad med kommunens invånarantal. Se även nettoeffekt ovan.</p>
<h2>Kostnad efter utjämning;</h2>
<p>Redovisad kostnad före utjämning plus nettoeffekten av utjämningen.</p>
<h2>2162;</h2>
<p>Genomsnittlig nettokostnad per invånare för LSS verksamheten i riket, år 2001.</p>
<h2>19 201 363;</h2>
<p>Total kommunal nettokostnad för LSS verksamheten i riket (19,2 miljarder), år 2001.</p>
<h2>Kostnadsutjämning mellan kommunerna Bilaga 4</h2>
<h2>Fasta införandebidrag åren 2004–2007</h2>
<h2>Ekonomiska effekter;</h2>
<p>Utjämningssystemets nettoeffekt i kronor per invånare.</p>
<h2>Utjämningssystemet år 2001;</h2>
<p>Föreslaget utjämningssystem avser situationen år 2001.</p>
<h2>Avvecklandet av länsvisa system; (se avsnitt 14.2)</h2>
<p>De länsvisa systemen antas försvinna när ett nationellt utjämningssystem införs. För en kommun som inte behöver betala till de länsvisa systemet innebär detta en mindre kostnad. De kommuner som inte får bidrag från det länsvisa systemen kommer att se detta som en intäktsförlust.</p>
<h2>Införandebidrag; (se avsnitt 14.4)</h2>
<p>Bidrag som i detta fall ges till de kommuner, där nettoeffekten av nytt utjämningssystem och slopandet av de länsvisa utjämningssystemen blir mer negativ än 350 kronor per invånare för år 2004. För året 2005 ges bidrag till de kommuner som förlorat mer än 700 kronor per invånare jämfört med läget före det att utjämningssystemet införts. Åren därefter minskar bidraget ytterligare.</p>
<h2>Bidragsgräns; (se avsnitt 14.4)</h2>
<p>De kommuner som exempelvis avseende år 2004 förlorar mer än 350 kronor per invånare får ett bidrag.</p>
<h2>Summa, milj. kr;</h2>
<p>Den totala kostnaden i miljoner kronor som införandebidraget uppgår till.</p>
<h2>Införandebidrag åren 2004 - 2007</h2>
<h2>Bilaga 5</h2>
<h2>Räkenskapssammandraget år 2001 (se avsnitt 9.1)</h2>
<h2>Interna och externa kostnader;</h2>
<p>Här ingår alla kommunens kostnader såsom löner, personalomkostnader, varuinköp, tjänsteköp, bidrag och transfereringar, externa och interna lokalhyror, kapitaltjänst, interna kostnader, fördelade kostnader samt ersättning till Försäkringskassan för assistansersättningen. Underlaget är hämtat från SCB:s sammanställning över kommunernas bokslut år 2001, även kallat Räkenskapssammandrag.</p>
<h2>Interna och externa intäkter;</h2>
<p>Här ingår alla kommunens intäkter bidrag, taxeintäkter, hyresintäkter, försäljning av platser till andra kommuner samt ersättning från Försäkringskassan för eget utförda assistanstjänster. Här ingår också intäkterna från de tillfälliga statsbidragen som funnits åren 2001 till 2003. Underlaget är hämtat från SCB:s sammanställning över kommunernas bokslut år 2001, även kallat Räkenskapssammandrag.</p>
<h2>Därav tillfälligt statsbidrag;</h2>
<p>Intäkterna från de tillfälliga statsbidragen som funnits åren 2001 till 2003 räknas bort från intäkterna. I annat fall kommer kommunen att få alltför låga nettokostnader jämfört med de beräknade strukturkostnaderna i föreslaget utjämningssystem.</p>
<h2>Nettokostnad;</h2>
<p>Kostnader minus intäkter. Det tillfälliga statsbidraget ingår inte i intäkterna.</p>
<h2>Tkr</h2>
<p>Tusental kronor.</p>
<h2>Räkenskapssammandraget år 2001</h2>
<h2>Bilaga 6</h2>
<h2>Socialstyrelsens verksamnhetsstatistik avseende myndighetsbeslut om insater enligt 9 § LSS, mätt den</h2>
<h2>1 september 2001</h2>
<h2>Bostad med särskild service;</h2>
<p>Antal myndighetsbeslut för bostad för vuxna eller annan särskilt anpassad bostad för vuxna. År 2001 kostade detta i genomsnitt 555 610 kronor per person.</p>
<h2>Boende i familjehem eller i bostad med särskild service för barn och ungdomar;</h2>
<p>Antal myndighetsbeslut för barn och ungdomar, som behöver bo utanför föräldrahemmet. År 2001 kostade detta i genomsnitt 777 854 kronor per barn boende i elevhem eller liknande och 166 683 per barn boende i familjehem.</p>
<h2>Daglig verksamhet;</h2>
<p>Antal myndighetsbeslut för daglig verksamhet finns för personer i yrkesverksam ålder som saknar förvärvsarbete och inte utbildar sig. År 2001 kostade detta i genomsnitt 155 531 kronor per person.</p>
<h2>Korttidsvistelse;</h2>
<p>Antal myndighetsbeslut för vistelse utanför det egna hemmet under exempelvis helger eller lov. År 2001 beräknas detta i genomsnitt ha kostat 148 112 kronor per barn.</p>
<h2>Korttidstillsyn;</h2>
<p>Antal myndighetsbeslut för tillsyn för skolungdom över 12 år utanför det egna hemmet i anslutning till skoldagen samt under lov. År 2001 beräknas detta i genomsnitt ha kostat 148 112 kronor per barn.</p>
<h2>Ledsagarservice;</h2>
<p>Antal myndighetsbeslut för ledsagarservice vid t.ex. fritidsaktiviteter. År 2001 beräknas detta i genomsnitt ha kostat 18 514 kronor per person.</p>
<h2>Avlösarservice i hemmet;</h2>
<p>Antal myndighetsbeslut gällande avlastning för familjen i det egna hemmet. Jämför korttidsvistelse ovan. År 2001 beräknas detta i genomsnitt ha kostat 37 028 kronor per barn.</p>
<h2>Biträde av kontaktperson;</h2>
<p>Antal myndighetsbeslut för biträde av kontaktperson. År 2001 beräknas detta i genomsnitt ha kostat 18 514 kronor per person.</p>
<h2>Personlig assistent;</h2>
<p>Antal myndighetsbeslut för biträde av personlig assistent eller ekonomiskt stöd till skäliga kostnader för sådan assistans, till den del behovet av ekonomiskt stöd inte täcks av assistansersättning enligt lagen (1993:389) om assistansersättning. År 2001 beräknas detta i genomsnitt ha kostat 256 075 kronor per person. I beloppet ingår både kostnader för assistans som kommunen själv beslutat om i avvaktan på Försäkringskassans beslut, kostnader för vikarier för assistansberättigade personer vars personal är frånvarande samt kostnader för extratimmar utöver de som Försäkringskassan beslutat om. Kommunens ersättning till Försäkringskassan för de första tjugo timmarna kostade i genomsnitt 192 310 kronor per assistansberättigad.</p>
<h2>Belopp markerade med ”x”;</h2>
<p>Antalet personer är markerade med ”x” när antalet uppgår till 1, 2 eller 3, för att undvika att personerna kan identifieras. I beräkningarna har dock ett uppskattat antal personer använts.</p>
<h2>Socialstyrelsens verksamhetsstatistik, september 2001</h2>
<h2>Bilaga 7</h2>
<h2>Tillägg eller avdrag för låg respektive hög koncentration Persongrupp 1, 2 och 3;</h2>
<p>Personer som får insatser enligt LSS tillhör tre olika kategorier, som kallas personkretsar.</p>
<h2>Andel personer per 10 000 invånare;</h2>
<p>Antal personer som ingår i personkrets 1, 2 och 3 dividerat med antalet invånare i kommunen. Talet är sedan multiplicerat med 10 000 för att det ska vara lättare att förstå. I exempelvis Upplands Väsby finns det 185 personer inom personkrets 1, 2 och 3. Divideras detta med antalet invånare om 37 576 erhålls resultatet 0,00492. När detta multipliceras med 10 000 blir andelen 49,2 personer per 10 000 invånare.</p>
<h2>Andel personer jämfört med riket;</h2>
<p>I Sverige finns det i genomsnitt 53,3 personer per 10 000 invånare, som tillhör personkrets 1,2 och 3. När exempelvis Upplands Väsby har 49,2 personer per 10 000 invånare, innebär detta att kommunen har en andel om 0,92 jämfört med riket (49,2 / 53,3 = 0,92).</p>
<h2>Koncentrationsfaktor p.g.a. andelen personer, där exponenten = - 0,16;</h2>
<p>Genom statistiska beräkningar har det visat sig att de kommuner som har en stor andel personer per 10 000 invånare inom personkrets 1, 2 och 3 också har lägre kostnader per insats. Om andelen personer fördubblas visar beräkningarna på att genomsnittskostnaderna per insats minskar med cirka 12 procent. Matematiskt blir 1 / (2^0,16) = 1 / 1,12. I Upplands Väsby blir ekvationen följande; 1 / ( 0,92^0,16) = 1,013. De beräknas således ha 1,3 procent högre genomsnittskostnader eftersom de har 8 procent lägre andel personer inom personkrets 1, 2 och 3 än riksgenomsnittet.</p>
<h2>Tillägg eller avdrag;</h2>
<p>Tillägg för låg koncentration får alla kommuner som har ett index överskridande 1,000. Indexet multiplicerar den beräknade strukturkostnaden. Motsvarande beräkning görs för de kommuner som har ett index underskridande 1,000. Resultatet multipliceras sedan med en korrigeringsfaktor om 1,0050889 för att totalsumman skall stämma överens med kommunernas totala nettokostnader.</p>
<h2>Tillägg eller avdrag för låg respektive hög koncentration Bilaga 8</h2>
<h2>Tillägg eller avdrag för höga respektive låga omsorgsbehov Personalkostnader – synliga och dolda för egen verksamhet;</h2>
<p>Den verksamhet kommunen bedriver avser inte bara den egna verksamheten. Del av produktionen utförs åt andra förvaltningar inom kommunen, åt andra kommuner samt i detta fall även åt Försäkringskassan. Hela personalkostnaden avser således inte den egna verksamheten. Samtidigt finns personalkostnader dolda i tjänsteköp från andra förvaltningar inom kommunen, köp av platser i annan kommun eller hos privat vårdgivare. I detta fall finns också dolda personalkostnader i den ersättning som kommunen betalar till Försäkringskassan.</p>
<h2>Beräknade från RS;</h2>
<p>Beräkningen avser att uppskatta den personalkostnad som avser den produktion som kommunen är kostnadsansvarig för. I beräkning ingår följande delar; 1. Personalkostnader beräknade som lönekostnader inklusive 39,49 procent personalomkostnadspåslag. 2. 86 procent av kostnaden för tjänsteköp, övriga interna kostnader (ej lokaler eller kapitaltjänst), internt fördelade kostnader. 3. Avdrag görs för 86 procent av ersättningen från Försäkringskassan, försäljning till andra kommuner samt interna intäkter. 4. Tillägg görs för 19,78 procent av den ersättning som Försäkringskassan betalar ut till privat assistansverksamhet. Kommunen betalar via Försäkringskassan 23 procent av den privata assistansverksamheten och 86 procent av denna kostnad är personalkostnad (0,86 * 0,23 = 0,1978).</p>
<h2>Ersatt via grundutjämningen;</h2>
<p>Av den beräknade strukturkostnaden i grundutjämningen antas att 86 procent avser personalkkostnader.</p>
<h2>Skillnad mellan beräknad och ersatt personalkostnad multiplice- rad med en andel om 70 procent;</h2>
<p>Skillnaden mellan den beräknade personalkostnaden och den personalkostnad som ingår i beräkningen av grundutjämningen, speglar högre eller lägre omsorgsbehov summerat för hela kommunen. Om beräknad personalkostnad från RS är högre än den personalkostnad som ersätts via grundutjämningen får kommunen ett tillägg, som uppgår till 70 procent av mellanskillnaden. Om skillnaden är negativ beräknas avdraget på samma sätt.</p>
<h2>Skillnad uttryckt som index på strukturkostnad enligt grund- utjämningen;</h2>
<p>När strukturkostnaden inklusive tillägget eller avdraget jämförs med strukturkostnaden exklusive tillägget eller avdraget blir resultatet blir ett index som ger en uppfattning om i vilka kommuner omsorgsbehoven är störst. Indexet används inte i beräkningarna, eftersom beräkningarna baseras på föregående kolumn ovan.</p>
<h2>Tillägg eller avdrag för höga respektiva låga omvårdnadsbehov Bilaga 9</h2>
<h2>Underlagsdata</h2>
<h2>Storleksgrupp, år 2001;</h2>
<p>Kommunerna har delats in i olika storleksgrupper efter antal invånare. Följande indelning har använts;</p>
<h2>Skattesatsgrupp, år 2001;</h2>
<p>Kommunerna har delats in i olika grupper efter skattesats till kommun. Följande indelning har använts;</p>
<h2>Kommungrupper;</h2>
<p>Följande kommungruppsindelning används i analyserna;</p>
<p>Storstäder</p>
<p>Förortskommuner Större städer Medelstora städer Industrikommuner Landsbygdskommuner. Glesbygdskommuner</p>
<p>Övriga, större kommuner Övriga, mindre kommuner</p>
<h2>Bilaga 10</h2>
<h2>Exempel på beräkning av strukturkostnaden i Upplands Väsby kommun Beräkning av den grundläggande strukturkostnaden i Upplands Väsby kommun Den grundläggande strukturkostnaden baseras på antalet beslutade insatser multiplicerat med rikets genomsnittskostnad per insats på följande vis; Beräkning av tillägg/avdrag för koncentration i Upplands Väsby kommun Koncentrationstillägget eller avdraget baseras andelen personer i personkrets 1,2 och 3 i förhållande till riksgenomsnittet och beräknas genom ett index Beräkning av tillägg/avdrag för omvårdnadsbehov i Upplands Väsby kommun</h2>
<p>+ Ersättningen till Försäkringskassan dividerad med 0,23 visar den totala assistansersättningen som Försäkringskassan betalar ut. När ersättningen som kommunen räknas bort återstår Försäkringskassans ersättning till privata vårdgivare.</p>
