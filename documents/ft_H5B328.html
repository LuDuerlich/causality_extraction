<h1>Ett nationellt centrum för kunskap om och utvärdering av arbetsmiljö</h1>
<h2></h2>
<p>Betänkande av Utredningen om ett nationellt centrum för kunskap om och utvärdering av arbetsmiljö</p>
<p>Stockholm 2017</p>
<h2>Till statsrådet tillika chefen för Arbetsmarknadsdepartementet Ylva Johansson</h2>
<p>Regeringen beslutade den 21 januari 2016 (dir. 2016:2) att tillkalla en särskild utredare med uppdrag att föreslå hur ett nationellt centrum för samling och spridning av kunskap och forskningsresultat om arbetsmiljö och för utvärdering av arbetsmiljöpolitik bör inrättas och utformas. Regeringen beslutade den 29 september 2016 om tilläggsdirektiv för utredningen (dir. 2016:79) med uppdraget att föreslå var man långsiktigt bör placera ansvaret för att utveckla och ta fram nya riktlinjer som stödjer evidensbaserad praktik för företagshälsovården. I samband med tilläggsdirektivet förlängdes utredningstiden från den 3 oktober 2016 till den 31 mars 2017.</p>
<p>Som särskild utredare förordnades den 1 februari 2016 professor Maria Stanfors.</p>
<p>Som sakkunnig förordnades den 16 maj 2016 departementssekreterare Viktoria Bergström, Arbetsmarknadsdepartementet. Som experter förordnades samma dag ämnesrådet Leif Westerlind, Socialdepartementet och enhetschef Jens Åhman, Arbetsmiljöverket, den 26 september 2016 kanslirådet Sara Bringle, Utbildningsdepartementet och den 30 januari 2017 förordnades departementssekreterare Angelica Kauntz, Arbetsmarknadsdepartementet.</p>
<p>Som sekreterare i utredningen anställdes den 3 mars 2016 senioranalytiker, fil.dr. Carin Håkansta och den 23 mars departementsrådet Karin Hermanrud.</p>
<p>Utredningen som antagit namnet Nationellt centrum för kunskap om och utvärdering av arbetsmiljö (A 2016:2) överlämnar härmed betänkandet med samma namn Ett nationellt centrum för kunskap om och utvärdering av arbetsmiljö  (SOU 2017:28). Uppdraget är därmed slutfört.</p>
<p>Stockholm i mars 2017</p>
<p>Maria Stanfors / Carin Håkansta</p>
<p>Karin Hermanrud</p>
