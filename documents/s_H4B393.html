<h1>Sammanfattning</h1>
<h2>Utredningens direktiv</h2>
<p>Utredningen om nätdroger m.m. har haft i uppdrag att lägga fram förslag till olika åtgärder som syftar till att snabbare kunna klassifi- cera sådana hälsofarliga substanser som förekommer eller kan kom- ma att göras tillgängliga på den svenska marknaden. Utredningen har vidare haft att analysera om det är möjligt att på ett rättssäkert och effektivt sätt klassificera substanser som narkotika eller hälsofarliga varor i olika grupper i stället för att som i dag klassificera varje sub- stans enskilt.</p>
<p>Utredningen har också haft att analysera möjligheterna att effek- tivisera det befintliga systemet på ett rättssäkert sätt, föreslå åtgärder för att effektivisera klassificeringsprocessen och undersöka andra åtgärder som skulle kunna förbättra möjligheterna att snabbt kon- trollera nya psykoaktiva substanser.</p>
