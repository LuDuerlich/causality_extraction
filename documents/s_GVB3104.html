<h1>Sammanfattning av slutsatser och förslag</h1>
<h2></h2>
<p>Det är inte enkelt att i några korta punkter sammanfatta alla de erfarenheter och kunskaper som hittills vunnits under arbetet med storstadspolitiken. Ett omfattande arbete har dock gjorts i form av utvärderingar och forskning kring det lokala utvecklingsarbetet, och de erfarenheter som jag drar av arbetet som koordinator sammanfaller i hög grad med dessa slutsatser.</p>
<p>Följande slutsatser kan dras utifrån den forskning och de utvärderingar av storstadspolitiken som föreligger, främst Storstad i rörelse (SOU 2005:29) och Storstadssatsningens implementering (Christian Jensen, Göteborgs universitet 2006). 1. Gemensamma insatser gör skillnad. En negativ utveckling i ett område avstannar eller vänds i positiv riktning. 2. En bred och sammanhållen politisk insats på både nationell och lokal nivå där olika politiska områden strävar i samma riktning är en förutsättning för att man ska få önskad effekt. 3. Insatser som är samordnade i tid och rum har klart större förutsättningar att få genomslagskraft än enstaka sektorsinsatser. Endimensionella insatser blir ofta kortvariga och kostsamma med marginella effekter. 4. Gemensamma insatser underlättas av att berörda parter avsätter resurser som avser samarbetets formella delar. Samarbete måste administreras, underhållas och utvecklas. 5. Instrumentet - lokala utvecklingsavtal - bidrar till ett helhetsperspektiv, långsiktighet och kontinuitet i synen på stadsdelen. Det medför att kommunen måste samverka med andra lokala aktörer och samverkan måste också ske inom och mellan olika myndigheter. Avtalen stimulerar till ett flerdimensionellt sätt att arbeta som skiljer sig från traditionell förvaltningskultur. 6. Genom avtalen finns ett nära samspel mellan den lokala och centrala nivån som är viktig inte minst för att centrala beslut måste fattas med lyhördhet för vad som sker lokalt. Samordning av finansiella resurser gör det möjlighet att lokalt pröva nya arbetssätt. 7. I flera utvärderingar försöker man besvara frågan om vad storstadssatsningen har bidragit med för den kommunala verksamheten. Några punkter från Göteborg: (Storstadssatsningens implementering. Christian Jensen 2006.)</p>
<p>• Skapat förutsättningar för ett mer strukturerat utvecklingsarbete i berörda bostadsområden genom att synliggöra både problem och lösningar, men också att synliggöra olika kompetenser och aktörer.</p>
<p>• Ökat den politiska och kommunala förankringen av arbetet mot segregation.</p>
<p>• Stärker och påskyndar redan existerande utvecklingsprocesser.</p>
<p>• Skapar större förståelse mellan olika parter som är involverade i arbetet mot segregation och stärker strukturer för lokal samverkan.</p>
<p>Slutord</p>
<p>• En bred och sammanhållen politisk insats på både nationell och lokal nivå där olika politiska områden strävar i samma riktning är en förutsättning för att politiken ska få önskad effekt.</p>
<p>• Insatser som är samordnade i tid och rum har klart större förutsättningar att få genomslagskraft än enstaka projekt. Endimensionella insatser blir ofta kortvariga och kostsamma med marginella effekter.</p>
<p>Dessa två punkter sammanfattar erfarenheterna från både forskningen och praktiken hittills. De pekar ut hur den urbana utvecklingspolitiken ska kunna nå de uppsatta målen.</p>
<h2>Referenser</h2>
<p>Storstad i rörelse. Kunskapsöversikt över utvärderingar av storstadspolitikens lokala utvecklingsavtal (SOU 2005:29).</p>
<p>Rapport Integration 2005 . (Integrationsverket, april 2006). Underlagsrapporter till Rapport Integration 2005, Roger Andersson 2004.</p>
<p>Det går bra, men det ser fortsatt dåligt ut , Nihad Bunar, 2004, Södertörns högskola nr 12.</p>
<p>Storstadssatsningen i ett områdesperspektiv , Törnqvist, Anders, 2004, Göteborgs universitet.</p>
<p>Storstadssatsningens implementering . Jensen, Christian, 2006, Göteborgs universitet. Också Storstadssatsningens organisering 2004.</p>
<p>Mot en modern och sammanhållen förvaltning (VISAM, Statskontoret 2005:126).</p>
<p>Regeringens budgetpropositioner för 2007 och 2008.</p>
<p>Budgetar för 2006 eller 2007 från kommunerna som erbjudits lokala utvecklingsavtal, ägardirektiv till de kommunala bostadsbolagen m.m.</p>
<p>Bilaga 1</p>
<h2>Kommittédirektiv</h2>
<p>Sammanfattning av uppdraget</p>
<p>En särskild utredare (koordinator) skall svara för strategisk samverkan mellan de lokala och regionala aktörer som berörs av storstadspolitikens lokala utvecklingsarbete. Koordinatorns arbete skall utgå från den nationella storstadspolitikens övergripande mål att bryta segregationen, samt de kunskaper och erfarenheter som hittills vunnits från storstadsarbetet. Sammanfattningsvis skall koordinatorn</p>
<p>• verka för att det storstadspolitiska målet med att bryta segregationen uppnås inom ramen för ordinarie insatser inom berörda politikområden.</p>
<p>• verka för ökad samverkan av storstadsarbetets aktörer inom och mellan lokal och regional nivå,</p>
<p>• se över Storstadsdelegationens regionala referensgruppers arbetsformer, och</p>
<p>• ge en kompletterande bild av situationen och utvecklingen i de stadsdelar i de ytterligare kommuner som kommer att erbjudas teckna lokala utvecklingsavtal.</p>
<p>Koordinatorn skall löpande rapportera arbetet till Storstadsdelegationen. En slutrapport av arbetet skall skriftligen lämnas till regeringen senast den 1 oktober 2007. Därefter kommer en bedömning att göras av det fortsatta behovet av en koordinator.</p>
<p>Bakgrund</p>
<p>Riksdagen fastställde i december 1998 regeringens förslag om mål och inriktning för storstadspolitiken (prop.1997/98:165, bet.1998/99:AU2, rskr.1998/99:34). Dessa är</p>
<p>• att ge storstadsregionerna goda förutsättningar för långsiktigt hållbar tillväxt och därmed kunna bidra till att nya arbetstillfällen skapas såväl inom storstadsregionerna som i övriga delar av landet, samt</p>
<p>• att bryta den sociala, etniska och diskriminerande segregationen i storstadsregionerna och att verka för jämlika och jämställda levnadsvillkor för storstädernas invånare.</p>
<p>Till det senare målet har lokala utvecklingsavtal tagits fram. Avtalet är ett instrument för att reglera samverkan mellan staten och vissa storstadskommuner. Regeringen har sedan 1999 tecknat lokala utvecklingsavtal med sju kommuner med 24 segregerade stadsdelar. Avtalen revideras årligen. För att förbättra situationen i de segregerade stadsdelarna avsatte staten drygt 2 miljarder kronor under storstadsarbetets inledande år. Av dessa har drygt 80 miljoner kronor använts till utvärderingar, rapporter och kunskapsunderlag från bland annat Södertörns högskola, Lärarhögskolan i Stockholm, Mångkulturellt Centrum, Chalmers tekniska högskola, Göteborgs universitet, Lunds universitet samt Malmö högskola.</p>
<p>Storstadsdelegationen är det beredningsorgan som på regeringens uppdrag samordnar och utvecklar den nationella storstadspolitiken. Storstadsdelegationens inomdepartementala referensgrupp och dess referensgrupp för centrala myndigheter har formaliserats för att på nationell nivå säkerställa samordning av statliga myndigheters arbete. Initialt tillsattes tre storstadsförhandlare för att bistå Storstadsdelegationen i kontakterna med kommuner, landsting, självstyrelseorgan inom respektive region och andra aktörer i samband med avtalstecknande.</p>
<p>I och med ingången av 2006 är de 2 miljarder som staten avsatte i princip förbrukade. Det lokala utvecklingsarbetet övergår därmed till att genomföras inom ramen för statens, kommunernas och andra aktörers ordinarie verksamhet och resurser. Regeringen har i november 2005 erbjudit de sju kommunerna att teckna nya lokala utvecklingsavtal från 2007. Vidare har regeringen i den ekonomiska vårpropositionen för 2006 aviserat att man avser erbjuda ytterligare 20 av landets största kommuner med segregerade stadsdelar att teckna lokala utvecklingsavtal. Dessa kommuner kommer erbjudas att komma in med en intresseanmälan om att teckna lokala utvecklingsavtal samt en beskrivning av situationen i den eller de stadsdelar som kommunen anser vara segregerad.</p>
<p>För att stödja det lokala utvecklingsarbetet inom ramen för ordinarie verksamheter har en översyn av storstadsarbetets organisering genomförts, i syfte att stärka de strukturer som bär upp storstadsarbetet. På nationell nivå har bland annat Storstadsmötet etablerats som ett forum för ledande representanter från regeringen, myndigheter och kommuner för att årligen kunna diskutera övergripande frågor vad gäller storstadspolitikens utveckling.</p>
<p>En koordinator för ökad måluppfyllelse</p>
<p>Ett flertal steg har således tagits på nationell nivå för att stödja övergången till ordinarie verksamhet. För att även säkra och förstärka verksamheten på lokal och regional nivå krävs en koordinerande funktion för att, i likhet med de initialt verksamma storstadsförhandlarna, förstärka samverkan inom och mellan de två nivåerna.</p>
<p>Uppdraget</p>
<p>Det är väl belagt att införlivning av ett utvecklingsarbete i ordinarie verksamhet ställer ökade krav på stödjande strukturer i form av organisation, arbetssätt och metoder. I ett övergångsskede ställs frågor kring bland annat ansvarsfördelning, prioritering av resurser och invanda arbetssätt på sin spets. Den omfattande kunskap som storstadsarbetets insatser fört med sig innebär stora utmaningar och möjligheter för en lång rad aktörer, framför allt på lokal och regional nivå. Koordinatorns viktigaste funktion är att verka för att målet att bryta segregationen uppnås inom ramen för ordinarie insatser inom berörda politikområden. Vidare skall koordinatorn öka förutsättningarna för att aktörer samverkar utifrån den kunskap som nu finns, till gagn för en snabbare utveckling bort från utanförskap och segregerade stadsdelar. I arbetet ska slutsatserna i Rapport Integration 2005 beaktas.</p>
<p>Samverkan på lokal och regional nivå</p>
<p>Erfarenheterna och kunskaperna från storstadsarbetet har visat att en betydande del av det lokala utvecklingsarbetet är beroende av en mer utvecklad samordning och samverkan mellan aktörer på såväl lokal som regional nivå. Inom ramen för storstadsarbete har samordning och samverkan sällan påverkat det nationella arbetet i form av till exempel regeländringar.</p>
<p>Koordinatorn skall därför vara en resurs i arbetet med att samordna frågor på lokal och regional nivå som inte kräver åtgärder på nationell nivå. Inom ramen för sitt uppdrag skall koordinatorn inspirera, stödja och följa utvecklingsarbetet på regional och lokal nivå.</p>
<p>Koordinatorn skall verka för att samarbetet mellan storstadsarbetets olika aktörer fungerar så att ökad måluppfyllelse uppnås. Uppdraget omfattar bland annat att, inom storstadsarbetets ram, bidra till att samordna olika statliga myndigheters, kommunala och övriga aktörers arbete inom och mellan regional och lokal nivå.</p>
<p>Koordinatorns uppgift kan, till exempel, innebära att bidra till att samverkan mellan statliga myndigheter och kommunala aktörer fungerar som vid Stockholm Matchning och Arbets- och Utvecklingscentrum i Malmö. Arbetet kan även innebära att koordinatorn verkar för att de brottsförebyggande rådens arbete samordnas med övrigt brottsförebyggande arbete i kommuner som omfattas av lokala utvecklingsavtal. I koordinatorns bidrag till att samverkan inom ramen för storstadsarbetet kommer till stånd ingår inte att styra aktörernas verksamheter.</p>
<p>Identifiera hinder</p>
<p>Koordinatorn skall verka för en långsiktig utveckling mot att nå målen för storstadspolitiken genom att identifiera och undanröja hinder för ett effektivt samarbete mellan involverade aktörer. I uppdraget ingår att koordinatorn kan utgöra ett stöd vid gemensamma överläggningar mellan involverade aktörer där behovet av åtgärder, exempelvis omprioriteringar och omorganiseringar, diskuteras och där förslag till förbättringar kan lämnas.</p>
<p>I de fall då det förekommer målkonflikter mellan den statliga och kommunala verksamheten inom storstadspolitikens målområden skall dessa redovisas till Storstadsdelegationen tillsammans med förslag om hur dessa bör lösas.</p>
<p>Förmedla erfarenheter</p>
<p>Koordinatorn skall, i samverkan med de aktörer som har kunskap om storstadsarbetet, förmedla erfarenheter kring hur det lokala utvecklingsarbetet kan genomföras och utvecklas genom att det integreras i berörda politikområden.</p>
<p>Koordinatorn skall i sitt arbete utgå från regeringens skrivelse Lokalt utvecklingsarbete i storstäderna (skr.2003/04:49), utredningen Storstad i rörelse (SOU 2005:29), Rapport Integration 2005, samt övriga rapporter som tagits fram inom ramen för utvärderingar av storstadsarbetet. Vidare bör koordinatorn i sitt arbete beakta myndighetsrapporter samt beakta den utbildning som sker inom myndigheternas ordinarie verksamhet och som rör storstadspolitik. Dessutom bör erfarenheterna från de aktiviteter som bedrivs enligt lagen (2003:1210) om finansiell samordning av rehabiliteringsinsatser tas tillvara.</p>
<p>Uppdraget innefattar även att se över organiseringen av Storstadsdelegationens informella regionala referensgrupper i Stockholm, Göteborg och Malmö. Översynen skall särskilt inriktas på referensgruppernas arbetsformer och framtida organisering och anpassas till de lokala utvecklingsavtalen från 2007.</p>
<p>Redogöra för utvecklingen i nya stadsdelar</p>
<p>I och med att ytterligare 20 kommuner erbjuds att teckna lokala utvecklingsavtal skall koordinatorn ge en kompletterande bild av situationen och utvecklingen i aktuella stadsdelar. Koordinatorn skall samråda med de kommuner som fått erbjudande om att teckna avtal för att närmare undersöka och diskutera utvecklingen i aktuella stadsdelar. En särskild lägesrapport, såvitt avser nya stadsdelar, skall lämnas senast den 1 oktober 2006 till Regeringskansliet (Justitiedepartementet).</p>
<p>Att beakta i övrigt</p>
<p>Koordinatorn skall kvartalsvis rapportera sitt arbete till Storstadsdelegationen samt till Regeringskansliet (Justitiedepartementet).</p>
<p>Koordinatorn skall beräkna de ekonomiska konsekvenserna av förslag som lämnas samt vid eventuella kostnadsökningar även föreslå finansiering. Förslag på åtgärder skall även ange hur eventuell medfinansiering kan ske av berörda samverkande aktörer.</p>
<p>Koordinatorn skall verka till och med utgången av 2007, då en avstämning av det fortsatta behovet av en koordinator skall göras.</p>
<p>En slutrapport skall skriftligen lämnas senast den 1 oktober 2007 till regeringen, då kommunerna lämnar sina årliga rapporter om utvecklingen i stadsdelarna. Den skriftliga slutredovisningen skall innehålla förslag på hur storstadsarbetets mål nås genom att införlivas i ordinarie verksamheter.</p>
<p>Bilaga 2</p>
<p>En genomgång har gjorts av hemsidorna för de kommuner som tackat ja till erbjudandet att teckna lokala utvecklingsavtal. Syftet har varit att få en bild av hur man beskriver situationen i respektive kommun när det gäller utsatta stadsdelar, segregation och liknande.</p>
<p>De dokument som studerats är företrädesvis budgetskrivelserna för 2006, andra s.k. strategiska måldokument samt de kommunala bostadsbolagens årsredovisningar.</p>
<p>För det stora flertalet av kommunerna kan kort och gott sägas att det inte finns några skrivningar som visar på en medvetenhet om de problem som är förknippade med inomkommunala skillnader. Det är ovanligt att man nämner sådana ord som segregation eller att det finns vissa områden i kommunen som har en koncentration av sociala och ekonomiska problem.</p>
<p>Generellt kan sägas att man i korta ordalag noterar att mer måste göras för att fler elever skall klara godkänt i slutbetyg och att det finns skall att göra mera för att minska arbetslösheten. Sedan skrivs inte mer.</p>
<p>Undantaget är i första hand Uppsala, som för ett resonemang om att det krävs aktiva insatser mot segregationen. Kommunen är tydliga med att det krävs extra insatser för vissa bostadsområden och att det också är ett uppdrag för det kommunala bostadsbolaget att delta i detta arbete.</p>
<p>Jönköping har sedan mitten av 1990-talet både gjort insatser och beskrivit sitt arbete i tidigare kontakter med Storstadskansliet. Jönköping erhöll också ett anslag om sju miljoner kronor år 2000?? av regeringen efter förslag från Storstadsdelegationen.</p>
<p>Eskilstuna, Trollhättan, Norrköping och Landskrona har tidigare erhållit medel via de s.k. Blommanpengarna under åren 1996– 98. Där finns alltså ett aktivt arbete som tidigare har dokumenterats.</p>
<p>Borås är enda kommunen som har en heltäckande geografisk kommundelsnämndsorganisation, vilket automatiskt ger ett resonemang om fördelning av resurser utifrån bl.a. sociala kriterier.</p>
<p>Nacka slutligen tala om att det ”sociala kapitalet” i Fisksätra skall aktiveras.</p>
<p>Kommun för kommun</p>
<p>Nacka har några få formuleringar i budgeten för 2006 som anknyter till storstadsarbetet. Man anger att samverkan skall öka mellan socialtjänsten, arbetsförmedlingen, försäkringskassan och sjukvården för att få fler i arbete (kolla om det gäller ett samordningsförbund). Man säger vidare att extra insatser skall göras för att mobilisera det ”sociala kapitalet” i Fisksätra, som är det av kommunen utpekade området för ett ev. lokalt utvecklingsavtal.</p>
<p>Uppsala skriver tydligt i budgeten att det krävs aktiva insatser mot boendesegregationen. Man anger att utsatta stadsdelar måste få särskilda insatser enligt den modell som tillämpats i Gottsunda, som är den stadsdel som pekas ut för insatser i det lokala utvecklingsavtalet.</p>
<p>I budgetskrivelsen anges vidare att man har två tydliga problem att arbeta med, den ökande boendesegregationen och stagnerande små tätorter. Man är vidare medveten om att det krävs omprioriteringar mellan verksamheter och åldersgrupper för att kunna göra de insatser som krävs.</p>
<p>Slutligen har kommunen gett det kommunala bostadsbolaget Uppsalahem AB i uppdrag att medverka till en långsiktig utveckling av Gottsunda.</p>
<p>Eskilstuna har som tidigare nämnts varit en av ”referenskommunerna” till ”Blommansatsningen”, och har dokumenterade insatser från den tiden och framåt.</p>
<p>Det finns dock inte mer än allmänna fraser om integration och mångfald i budgeten. Inte heller förefaller det allmännyttiga bostadsbolaget ha något speciellt uppdrag för något utsatt bostadsbolag.</p>
<p>Norrköping var också ”referenskommun” och gjorde insatser under ”Blommantiden” i stadsdelen Marielund. Samtidigt genomfördes en genomgripande omdaning av stadsdelen Navestad med hjälp av stora statliga åtaganden via miljömedel. Stadsdelen har efter genomförd renovering döpts om till Ringdansen. Det nu utpekade området för ett lokalt utvecklingsavtal är Klockaretorpet, som i huvudsak består av radhus med blandade upplåtelseformer.</p>
<p>Det finns mycket lite skrivet i budgeten, det som något nämns är att det finna inomkommunala skillnader mellan olika områden. Inget uppdra till det egna bostadsbolaget.</p>
<p>Linköping har heller inget skrivet i budget eller liknande. Det stora allmännyttiga bostadsbolaget Stångåstaden AB sålde under 2005 alla sina lägenheter i Skäggetorp och Ryd. Skäggetorp är det bostadsområde som kommunen pekar ut som lämpligt för ett lokalt utvecklingsavtal.</p>
<p>Linköpings kommunstyrelse har dock antagit en Handlingsplan för hållbar utveckling i Linköpings kommun. Planen innehåller ett tydligt åtagande att utveckla de tre mest utsatta bostadsområdena, varav Skäggetorp är ett. Kommunstyrelsen beslutar också att ett samarbetsavtal skall tecknas med det kommunala bostadsbolaget om resurser för utvecklingsarbetet. Ett citat ur handlingsplanen belyser hur nära arbetet ansluter till storstadspolitikens grunder:</p>
<p>Arbetet ska handla om att utveckla stadsdelarna tillsammans med de människor som bor och verkar där. Det handlar inte i första hand om att utveckla den kommunala verksamheten. Det är viktigt att de boende i de aktuella stadsdelarna deltar i arbetet med målformuleringar för stadsdelen och lokala åtgärdsplaner. Internationella erfarenheter visar att utveckling av bostadsområden kräver en hög grad av delaktighet från invånarna. Det är därför viktigt att underifrånperspektivet finns med i arbetet hela vägen, dvs. i nulägesbeskrivning, analys, strategi och val av insats.</p>
<p>Jönköping har tidigare som enda kommun utanför storstadsregionerna erhållit medel via Storstadsdelegationen, 6 mnkr år 2001, för insatser i ett utsatt bostadsområde, Råslätt. Det finns tidigare dokumentation kring detta arbete, till vilket kommunen också gett årliga extra medel.</p>
<p>Kommunen anger nu att det fortsatta arbetet skall ske inom ramen för de ordinarie resurser som finns i budgeten, men har fortfarande avsatt resurser i kommunledningen för en samordnare. Utpekat område för ett lokalt utvecklingsavtal är Öxnehaga.</p>
<p>Växjö har inga skrivningar i budgeten eller i bostadsbolaget handlingar om några problem. Utpekat område är Araby.</p>
<p>Kristianstad har heller inget skrivet i budget eller i bostadsbolaget årsredovisning. Utpekat område är Gamlegården.</p>
<p>Däremot har kommunen en utredning igång kring den kommunala organisationen från 1 januari 2007, som bl.a. innehåller direktiv om att utreda en ny förvaltning med ansvar för segregation. Direktiven är antagna, och förslaget om ett integrationspolitiskt handlingsprogram är på väg fram till kommunfullmäktige. Förslagen innebär en tydlig organisation i kommunen kring frågor som är direkt kopplade till ett ev. lokalt utvecklingsavtal.</p>
<p>Landskrona har också tidigare varit ”referenkommun”, varför det finns viss dokumentation från tidigare insatser. Har delvis tydligt skrivningar i budgeten, även om mycket hänvisas till olika pågående projekt. I flera av projekten finns ett etablerat samarbete med bl.a. arbetsförmedlingen, försäkringskassan och polisen.</p>
<p>Det utpekade området för ett lokalt utvecklingsavtal är Centrum Landskrona är den enda kommunen i landet som har sitt centrum som ”utsatta område”.</p>
<p>Helsingborg har inte så mycket i budgeten, men väl i ett måldokument. Har uttalade planer för ”Söder” som skall utvecklas. Utpekat område för ett avtal är Raus Plantering/Miatorp, som är en del av Söder.</p>
<p>Det finns fem tvärsektoriella och geografiska utskott i Helsingborg, som är inkopplade när det gäller förankring bland boende. Utskotten skall bl.a. ta fram en Lokal utvecklingsplan utifrån medborgarnas erfarenheter.</p>
<p>Kommunstyrelsen/kommunfullmäktige fastställde i mars 2002 ett föredömligt åtgärdsprogram för att motverka segregation, socialbidragsberoende och långtidsarbetslöshet, som mobiliserar alla kommunens nämnder och förvaltningar, liksom det kommunägda bostadsbolaget.</p>
<p>Halmstad har inga skrivningar i budgeten eller i bostadsbolagets handlingar om några problem. Utpekat område är Andersberg.</p>
<p>Borås har en heltäckande kommundelsnämndsorganisation, vilket automatiskt leder till fördelningskriterier som tar hänsyn till bl.a. sociala faktorer, utlandsfödda m.m. Kommunen har samtidigt en full uppsättning centrala facknämnder, vilket ger en komplicerad organisation. En viss diskussion finns i budgeten om de inomkommunala skillnaderna.</p>
<p>Kontakter med tjänstemän pekar dock mot att den problematik som finns i den angivna stadsdelen, Brämhult, antas klaras ut inom det arbete som sker genom kommundelsnämnden, medan kommunens i övrigt har en mera avvaktande inställning.</p>
<p>Trollhättan har inget i budgeten och förefaller heller inte att använda det kommunala bostadsbolaget operativt för att minska segregationen. Kommunen hör dock till de tidigare ”referenskommunerna”, varför det finns dokumentation kring tidigare insatser i bostadsområdet Kronogården, som nu också är det utpekade området för ett lokalt utvecklingsavtal.</p>
<p>Under Arbetsmarknads- och socialnämnden finns ett konto som heter Integration/Kronogårdsprocessen på ca 1,5 mnkr per år. Efter kontakter med olika tjänstemän noteras att mycket arbete bedrivs lokalt i Kronogården, men att ett tydligt organiserade arbete inom hela kommunen som stöd för det lokala arbetet verkar saknas.</p>
<p>Västerås har inget skrivet i budgeten, men hänvisar till den strategiska planen samt till stadsdelsförnyelse (som inte går att hitta på nätet). Utpekat område är Bäckby.</p>
<p>Gävle nämner i varje fall orden integration och mångfald i budgetskrivelsen under rubriken arbetsmarknad. I det allmännyttiga bostadsbolaget Gavlegårdar AB finns dock beskrivning av omdaningen av Öster som, ligger i linje med storstadspolitiken, inklusive engagemang av boende via föreningslivet. Utpekat område är Brynäs, som i varje fall ligger öster om stadskärnan.</p>
<p>Sundsvall nämner inget om segregation eller liknande i budgeten, inte heller finns något i bostadsbolagets årsredovisning. Skönsberg är det angivna området för lokalt utvecklingsavtal.</p>
<p>Det skall dock noteras att man i ett annat av Sundsvalls bostadsområden, Nacksta, under många år arbetat med att förändra ett bostadsområde. Arbetet finns dokumenterat och visar att man arbetat sedan början av 1980-talet med de metoder som i dag används inom storstadspolitiken.</p>
<p>Umeå har inget skrivet i vare sig budget, måldokument eller i bostadsbolagets årsberättelse. Angivet område är Ersboda.</p>
<p>Luleå skriver inget i budgeten eller i den strategiska planen om stadsdelsförnyelse eller liknande. Däremot finns i Lulebo AB dels 2,3 mnkr avsatta för att företaget skall kunna utveckla sina bostadsområden, dels ett uppdrag att hela tiden arbeta med minst 5 projekt som utvecklar bostadsområden och stadsdelar. Det område som anges för ett lokalt utvecklingsavtal är Hertsön.</p>
<p>Slutsatser</p>
<p>De allmänna valen har förändrat majoritetsförhållandena i ett antal av de kommuner som tidigare har varit positiva till det lokala utvecklingsarbetet. Detta försvårar bedömningen över hur kommunerna ställer sig till att teckna ett lokalt utvecklingsavtal, liksom hur kommunen nu kommer att prioritera sina egna insatser. Det finns skäl att invänta de nya kommunbudgetar som kommer att fastställas senast i november 2006.</p>
<p>De studier av kommunala program och budgetar som gjorts före valet ger dock en blandad bild av hur kommunerna ser på arbetet med utsatta bostadsområden. Det är ett fåtal kommuner som direkt anger att insatser skall göras eller som har gett uppdrag till de kommunala bolagen att agera för att bryta segregationen.</p>
<p>Fördjupade kontakter med tjänstemän inom kommunerna tyder på att man i många kommuner medvetet avstår från att beskriva de skillnader som utan tvekan finns mellan olika stadsdelar av rädsla för att peka ut en eller flera stadsdelar som utsatta.</p>
<p>Innebörden av detta är ju att det heller inte görs några samordnade insatser för att bryta den utsatta situationen. Det hindrar inte att det kan finnas speciella aktiviteter, men det blir svårt att komma fram till en bred samverkan mellan olika parter och inte kommunen vill se de problem som uppenbart finns.</p>
<p>Det finns anledning att i överläggningarna mellan regeringen och kommunerna stryka under att en samverkan mot segregation förutsätter aktiva insatser från alla parter.</p>
<p>Det finns vidare anledning att stryka under att arbetet med att bryta segregationen kräver helhjärtade insatser från alla berörda parter, men också att det uppmärksammas i alla beslut. Att bryta segregationen förutsätter att frågan uppmärksammas vid alla beslut, på samma sätt som t.ex. jämställdhet eller hållbar utveckling skall finnas med i övervägandena inför beslut. Mycket talar för att många ”vardagsbeslut” kan få större effekter i utsatta områden utan att det har varit avsikten.</p>
<p>Bilaga 3</p>
<h2>Vilka beslutsnivåer finns i resp. myndighet?</h2>
<p>Arbetsmarknadsverket  består av Arbetsmarknadsstyrelsen, AMS, som är chefsmyndighet, 20 länsarbetsnämnder samt cirka 325 arbetsförmedlingar. Arbetsmarknadsstyrelsen, AMS är den centrala myndigheten inom Arbetsmarknadsverket. Som chefsmyndighet svarar AMS för ledning, styrning, uppföljning och utvärdering av Arbetsförmedlingens verksamhet. AMS utfärdar riktlinjer, ger uppdrag och fördelar resurser mellan länen. AMS leds av en styrelse med en extern ordförande. Dessutom finns en rådgivande nämnd, tre delegationer och en personalansvarsnämnd inom AMS.</p>
<p>En ny organisation kommer att presenteras under våren 2007 för att träda i kraft från och med 2008. Utgångspunkten är troligen 60–80 lokala arbetsmarknadsregioner som beslutande nivå.</p>
<p>Boverket  är den nationella myndigheten för frågor om samhällsplanering, stads- och bebyggelseutveckling, byggande och förvaltning och för bostadsfrågor. Boverket svarar också för administrationen av statliga bostadsstöd i form av bidrag eller stöd till finansiering av bostäder.</p>
<p>Boverket bildades i juli 1988 när Planverket och Bostadsstyrelsen slogs ihop. Sedan 2005 finns dessutom Hållbarhetsrådet inom Boverket. Rådet har sitt kansli i Umeå och ska driva på det lokala och regionala arbetet för en hållbar utveckling. Boverket har ingen regional organisation.</p>
<p>Boverket arbetar med samhällsplanering, byggande, förvaltning och boende. Verket tar exempelvis fram föreskrifter för att nya byggnader, så att dessa ska vara hälsosamma och säkra, samt föreskrifter för statens ekonomiska stöd till byggnader. Boverket analyserar dessutom bostadsmarknaden ur olika aspekter, till exempel när det gäller segregation, hur äldre och yngre bor och tillgången på bostäder runt om i landet.</p>
<p>Brottsförebyggande rådet (Brå) är ett centrum för forsknings- och utvecklingsverksamhet inom rättsväsendet. Rättsväsendet består av myndigheter som polisen, åklagarna, domstolarna och kriminalvården.</p>
<p>En viktig utgångspunkt för den svenska kriminalpolitiken är att arbeta för att förhindra att brott sker. Brå är en myndighet som verkar för att brottsligheten minskar och tryggheten ökar i samhället genom att ta fram fakta och sprida kunskap om brottslighet och brottsförebyggande arbete. Brå producerar även den officiella kriminalstatistiken, utvärderar reformer, bedriver forskning för att ta fram ny kunskap och stödjer lokalt brottsförebyggande arbete. Brå har ingen regional organisation.</p>
<p>Statens folkhälsoinstitut  är en statlig myndighet som har till huvuduppgift att förbättra folkhälsan. Särskild vikt fästs vid insatser för de grupper som är utsatta för de största hälsoriskerna.</p>
<p>Statens folkhälsoinstitut ansvarar för sektorsövergripande uppföljning och utvärdering av insatser inom området samt utövar tillsyn inom alkohol-, narkotika- och tobaksområdena. Institutet är ett nationellt kunskapscentrum för metoder och strategier inom folkhälsoområdet.</p>
<p>Verksamheten har vetenskaplig förankring och bedrivs i nära samarbete med andra statliga myndigheter, kommuner, landsting och organisationer. Statens folkhälsoinstitut sprider kunskaper och erfarenheter bland annat genom webbplatsen, rapporter och tidskrifter. Dessutom anordnar och medverkar institutet i konferenser, seminarier och utbildningar. Folkhälsoinstitutet har ingen regional organisation.</p>
<p>Försäkringskassan  administrerar de försäkringar och bidrag som ingår i socialförsäkringen. I varje län finns ett länskontor. Totalt finns cirka 330 försäkringskontor. En omorganisation pågår som bland annat innebär att länskontoren försvinner.</p>
<p>Socialförsäkringsnämnder  (SFN) beslutar i ärenden som under lång tid har stor ekonomisk betydelse för enskilda personer, till exempel sjukersättning/aktivitetsersättning, arbetsskadelivränta, vårdbidrag och handikappersättning.</p>
<p>Organisationen i resp. län ser lite olika ut. Exempelvis är länsorganisationen i Stockholms län indelad i 13 försäkringskontorsområden, som tillsammans innefattar 28 kundmottagningar. Dessutom finns de två verksamhetsområdena Kund och Arbetsskador. Försäkringskassan i Västra Götaland förändrades den 1 februari 2007. En ny områdesorganisation införs, med sju geografiska områden och två områden med länsgemensam verksamhet.</p>
<p>Institutet för tillväxtpolitiska studier (ITPS) är en statlig myndighet med uppdrag att bidra till en insiktsfull tillväxtpolitik. ITPS analyserar de faktorer som skapar ekonomisk tillväxt i Sverige och andra länder samt utvärderar politiska insatser och tillhandahåller officiell statistik.</p>
<p>ITPS verksamhet bestäms av myndighetens instruktion och regleringsbrev. Verksamheten finansieras genom anslag från staten och genom samverkan med andra myndigheter. Myndigheten har sitt säte i Östersund. Verksamhet bedrivs även i Stockholm samt vid kontor i utlandet.</p>
<p>Myndigheten för skolutveckling stödjer kommuners och skolors arbete för ökad kvalitet och bättre resultat. Skolledare, lärare och skolchefer är myndighetens främsta målgrupper och vi vänder oss till de som är verksamma i förskoleverksamhet, skola och vuxenutbildning.</p>
<p>Varje barn ska få lära och utvecklas efter sina förutsättningar. Varje förskola och skola ska vara en stimulerande miljö för lärande och utveckling.</p>
<p>Myndigheten för skolutveckling ska bidra till att visionerna blir verklighet. Det svenska utbildningssystemet omfattar utbildning från förskola till vuxenutbildning. Målen för de olika utbildningsformerna slås fast av riksdagen.</p>
<p>Myndigheten för skolutveckling ska stödja kommuner och andra huvudmän i deras utveckling av förskola och skola. Myndigheten ska också inspirera och stödja förskolor och skolor i deras utveckling. Målet för myndighetens arbete är utbildning av hög kvalitet. Varje lärande ska nå de mål som finns för utbildningen, i en god fysisk och social miljö.</p>
<p>Myndigheten för skolutveckling har huvudkontor i Stockholm och fem enheter lokaliserade till Stockholm, Göteborg, Karlstad, Sundsvall och Växjö.</p>
<p>Riksantikvarieämbetet  är en statlig myndighet med ansvar för frågor som rör kulturmiljö och kulturarv. Uppgiften är att vara pådrivande och samlande i kulturarvsarbetet och att verka för att kulturmiljön bevaras och brukas på bästa sätt.</p>
<p>Riksantikvarieämbetet är den centrala förvaltningsmyndigheten för frågor som rör kulturmiljö och kulturarv. Viktiga mål för verksamheten inom kulturmiljöområdet är ett bevarat och försvarat kulturarv, respekt för olika gruppers kulturarv samt allas förståelse för, delaktighet i och ansvarstagande för den egna kulturmiljön.</p>
<p>Riksantikvarieämbetet har också till uppgift att stärka kulturarvets ställning som en positiv kraft i utvecklingen mot ett demokratiskt och långsiktigt hållbart samhälle. Verksamheten bygger på ett samarbete med andra centrala myndigheter och organisationer, med länsstyrelser och länsmuseer samt med andra regionala och lokala aktörer .</p>
<p>Polisen  är i dag en av de största statliga verksamheterna med drygt 23 900 anställda varav knappt 17 100 poliser. Utöver de vanliga förvaltningslagarna för offentlig verksamhet är polislagen den viktigaste lagen som direkt berör Polisen.</p>
<p>Polisen består av:</p>
<p>Rikspolisstyrelsen, centrala förvaltnings- och tillsynsmyndighet Statens Kriminaltekniska Laboratorium 21 Polismyndigheter</p>
<p>RPS:s huvuduppgifter är att utöva tillsyn över Polisen och verka för planmässighet, samordning och rationalisering. RPS beslutar om hur de medel som statsmakterna tilldelat Polisen skall fördelas mellan polismyndigheterna. RPS leds av rikspolischefen som utses av regeringen.</p>
<p>Varje län utgör, enligt polislagen, ett polisdistrikt. Polismyndigheten ansvarar för polisverksamheten inom polisdistriktet. För ledning av polismyndigheten finns en polisstyrelse. Den dagliga verksamheten leds av länspolismästaren. Det dagliga polisarbetet sker inom de 21 polismyndigheterna.</p>
<p>Polisstyrelserna avgör själva hur en polismyndighet ska vara organiserad. Därför kan strukturen variera lite från myndighet till myndighet.</p>
<p>Socialstyrelsen  är en statlig myndighet, som verkar för god hälsa, social välfärd samt vård och omsorg av hög kvalitet på lika villkor för hela befolkningen. Styrelsen har en mycket bred verksamhet och många olika arbetsuppgifter inom områden som rör socialtjänst, hälso- och sjukvård, hälsoskydd, smittskydd och epidemiologi.</p>
<p>Större delen av verksamheten är riktad till personal, ansvariga och beslutsfattare inom de områden som nämndes ovan. Socialstyrelsen granskar på flera olika sätt:</p>
<p>• samlar in, sammanställer, analyserar och förmedlar kunskap.</p>
<p>• tar fram normer baserade på lagstiftning och kunskap.</p>
<p>• utövar tillsyn för att se till att normerna följs och för att minimera risker.</p>
<p>• utför andra myndighetsuppgifter som till exempel att ansvara för hälsodataregister och officiell statistik.</p>
<p>Organisationen består av en central del i Stockholm och sex regionala enheter i Göteborg, Jönköping, Malmö, Stockholm, Umeå och Örebro med ansvar för tillsynen inom hälso- och sjukvård.</p>
<p>Integrationsverket avvecklades 30 juni 2007. Efter Integrationsverkets nedläggning den 1 juli 2007 ska Migrationsverket övergripande arbeta för att det finns beredskap och kapacitet i landet att ta emot flyktingar som får uppehållstillstånd. Länsstyrelserna ska ha det operativa ansvaret för förhandlingar och överenskommelser med kommunerna om mottagande och introduktion i sina respektive län. Beslutet innebär att länsstyrelserna får en ny och viktig roll. De ska verka för att kommunerna tar emot skyddsbehövande som beviljats uppehållstillstånd och se till att de får en bra introduktion i det svenska samhället. Det innebär bland annat att länsstyrelserna kommer att förhandla med kommunerna om introduktionsplatser utifrån tillgång på arbete, bostäder och skolor.</p>
<p>• Migrationsverket tar även över ansvaret för att medverka vid bosättning av flyktingar som inte själva kan ordna en bostad, och som bor på anläggningsboende.</p>
<p>• Ungdomsstyrelsen tar över uppgiften att fördela statligt stöd till organisationer som främjar integration.</p>
<p>• Statistiska Centralbyrån, SCB, tar över ansvaret för databasen STATIV med statistik om integration.</p>
<p>• ESF-rådet får ansvaret att hantera Europeiska fonden för integration av tredjelandsmedborgare inom EU:s ramprogram för solidaritet och hantering av migrationsströmmar.</p>
<p>Integrationsverket har tidigare svarat för en statistisk uppföljning av situationen i bostadsområden med lokala utvecklingsavtal, som är viktig för att följa arbetet med den urbana utvecklingspolitiken.</p>
<h2>Statens offentliga utredningar 2007</h2>
<p>Kronologisk förteckning + Bilaga. Fördjupningsstudier. + Lättläst. Sammanfattning. S. – en myndighet för säkerhet och skydd inom transportområdet. N.</p>
<p>Ett aktivt stöd i rättsprocessen. Ju.</p>
<p>Om bara någon kunde säga vad jag ska göra för att få en bostad så skulle jag göra det.</p>
<p>Rapport nr 2: Måste man ha tur?</p>
<p>Studier av yngre på bostadsmarknaden i svenska städer.</p>
<p>Rapport nr 3:</p>
<p>Effektiv bostadsservice och förmedling av bostäder – ur ett dubbelt användarperspektiv.</p>
<p>Rapport nr 4:</p>
<p>Unga vuxna på bolånemarknaden. M.</p>
<p>Idébok:</p>
<p>Jämställd medborgarservice. Goda råd om jämställdhetsintegreringen. En idébok för chefer och strateger.</p>
<p>Metodbok:</p>
<p>JämStöd Praktika. Metodbok för jämställdhetsintegrering. IJ. – när kan de nya EU-reglerna börja tillämpas? N. – om förbättrad samordning av offentlig  IT-standardisering. N.</p>
<p>En skärpt lagstiftning mot barnpornografi. Ju. – nya former för överprövning. Jo. + engelsk översättning.</p>
<p>Stöd till kommuner för verksamhetsnära kompetensutveckling inom omsorg och vård av äldre. S. – en straffrättslig anpassning. Ju.</p>
<p>Rättslig reglering och förekomst av folkomröstningar i 32 europeiska stater. Ju.</p>
<p>Systematisk förteckning</p>
<h2>Justitiedepartementet</h2>
<p>Föräldraskap vid assisterad befruktning. [3]</p>
<p>Summa summarum – en fristående myndighet för utredning av anmälningar om brott av poliser och åklagare? [5]</p>
<p>Målsägandebiträdet.</p>
<p>Ett aktivt stöd i rättsprocessen. [6]</p>
<p>Nya förutsättningar för ekobrottsbekämpning. [8]</p>
<p>Äktenskap för par med samma kön. Vigselfrågor. [17]</p>
<p>Skyddet för den personliga integriteten. Kartläggning och analys. Del 1+2. [22]</p>
<p>Alternativ tvistlösning. [26]</p>
<p>Hur tillämpas expropriationslagens ersättningsbestämmelser? [29]</p>
<p>Skolgång för barn som skall avvisas eller utvisas. [34]</p>
<p>Framtidens polis. [39]</p>
<p>Valsystem och representationseffekter. En jämförande studie av 25 länder. [40]</p>
<p>Misstroendeförklaring och regeringsbildning 1994–2006.</p>
<p>Regeltillämpning och författningspolitiska alternativ. [41]</p>
<p>Från statsminister till president? Sveriges regeringschef i ett jämförande perspektiv. [42]</p>
<p>Beslutanderätt vid gemensam vårdnad m.m. [52]</p>
<p>Barnet i fokus</p>
<p>En skärpt lagstiftning mot barnpornografi. [54]</p>
<p>Revisionsutskott m.m.; Genomförande av 2006 års revisorsdirektiv. [56]</p>
<p>Domstolarnas handläggning av ärenden. [65]</p>
<p>Regeringsformen ur ett könsperspektiv. En övergripande genomgång. [67]</p>
<p>Ett decennium med personval. Erfarenheter och utfall. [68]</p>
<p>Bestämmelser om domstolarna i regeringsformen. Expertgruppsrapport. [69]</p>
<p>En starkare företagsinteckning. [71]</p>
<p>Lagring av trafikuppgifter för brottsbekämpning. [76]</p>
<p>Värdet av valdeltagande. [84]</p>
<p>Olika former av normkontroll. Expertgruppsrapport. [85]</p>
<p>Straffskalan för mord. [90]</p>
<p>Urkunden I Tiden – en straffrättslig anpassning [92]</p>
<p>Den kommunala självstyrelsens grundlagsskydd. Expertgruppsrapport. [93]</p>
<p>Folkomröstning i Europa.</p>
<p>Rättslig reglering och förekomst av folkomröstningar i 32 europeiska stater. [94]</p>
<p>Svenska nyhetsmedier och mänskliga rättigheter i Sverige. En översikt. [102]</p>
<h2>Utrikesdepartementet</h2>
<p>Svenskan i världen. [9]</p>
<h2>Försvarsdepartementet</h2>
<p>Alltid redo! En ny myndighet mot olyckor och kriser. [31]</p>
<p>En svensk veteranpolitik, del 1.</p>
<p>Ansvaret för personalen före, under och efter internationella militära insatser. [77]</p>
<h2>Socialdepartementet</h2>
<p>Från socialbidrag till arbete. + Bilaga. Fördjupningsstudier. + Lättläst. Sammanfattning. [2]</p>
<p>Ändrad könstillhörighet – förslag till ny lag. [16)</p>
<p>Friskare tänder – till rimliga kostnader. [19]</p>
<p>Vård med omsorg – möjligheter och hinder. [37]</p>
<p>Patientdata och läkemedel m.m. [48] Sjukhusens läkemedelsförsörjning. [53]</p>
<p>Kostnader för personlig assistans.</p>
<p>Skärpta regler för utbetalning, användning och återbetalning av assistansersättning. [73]</p>
<p>Samordnad och tydlig tillsyn av socialtjänsten. + Lättläst + daisy. [82]</p>
<p>Att lära nära.</p>
<p>Stöd till kommuner för verksamhetsnära kompetensutveckling inom omsorg och vård av äldre. [88]</p>
<p>Ny företagshälsovård – ny kunskapsförsörjning [91]</p>
<p>Bo för att leva – seniorbostäder och trygghetsbostäder. [103]</p>
<h2>Finansdepartementet</h2>
<p>Hållbar samhällsorganisation med utvecklingskraft. [10]</p>
<p>Regional utveckling och regional samhällsorganisation. [11]</p>
<p>Hälso- och sjukvården. [12]</p>
<p>Staten och kommunerna – uppgifter, struktur och relationer. [13]</p>
<p>Genomförande av tredje penningtvättsdirektivet. [23]</p>
<p>Plats för tillväxt? [25]</p>
<p>Flyttning och pendling i Sverige. [35] Tsunamibanden. [44]</p>
<p>Utökat elektroniskt informationsutbyte. [45] Riksbankens finansiella oberoende. [51]</p>
<p>Deluppföljning 2 av den kommunalekonomiska utjämningen – med förslag till förändringar i kostnadsutjämningen. [61]</p>
<p>Utjämning av kommunernas LSS-kostnader – översyn och förslag. [62] Kommunal kompetens i utveckling. [72] Upplåtelse av den egna bostaden. [74]</p>
<p>Att styra staten – regeringens styrning av sin förvaltning. [75]</p>
<p>Tjänster utan gränser?</p>
<p>Internationalisering av offentliga sektorns tjänster. [95]</p>
<p>Avgifter. [96]</p>
<h2>Utbildningsdepartementet</h2>
<p>Tydliga mål och kunskapskrav i grundskolan. Förslag till nytt mål- och uppföljningssystem. [28]</p>
<p>Två nya statliga specialskolor. + Lättläst+ Daisy. [30]</p>
<p>Studiestödsdatalag. [64]</p>
<p>Tre nya skolmyndigheter. [79] Resurser för kvalitet. [81]</p>
<p>Ökad likvärdighet för elever med funktionshinder. +Lättläst. + Daisy. [87]</p>
<p>Karriär för kvalitet. [98]</p>
<p>Tydlig och öppen. Förslag till en stärkt skolinspektion. [101]</p>
<h2>Jordbruksdepartementet</h2>
<p>Telefonförsäljning. [1]</p>
<p>Administrativa sanktioner på yrkesfiskets område. [20]</p>
<p>Veterinär fältverksamhet i nya former. [24]</p>
<p>Bioenergi från jordbruket – en växande resurs. + Bilagedel. [36]</p>
<p>Ansvarsfrågan vid odling av genmodifierade grödor. [46]</p>
<p>Etiskt godkännande av djurförsök – nya former för överprövning. [57]</p>
<p>En bättre viltförvaltning med inriktning på älg. [63]</p>
<p>Bättre djurskydd – mindre krångel. [86]</p>
<h2>Miljödepartementet</h2>
<p>Den nya inskrivningsmyndigheten. [7]</p>
<p>Renovering av bostadsmarknad efterlyses! Om ungas möjligheter till en egen bostad. Rapport nr 1:</p>
<p>Om bara någon kunde säga vad jag ska göra för att få en bostad så skulle jag göra det. Rapport nr 2:</p>
<p>Måste man ha tur?</p>
<p>Studier av yngre på bostadsmarknaden i svenska städer.</p>
<p>Rapport nr 3:</p>
<p>Effektiv bostadsservice och förmedling av bostäder – ur ett dubbelt användarperspektiv.</p>
<p>Rapport nr 4:</p>
<p>Unga vuxna på bolånemarknaden. [14]</p>
<p>GMO-skador i naturen och Miljöbalkens försäkringar. [21]</p>
<p>Kunskapsläget på kärnavfallsområdet 2007. Nu levandes ansvar, framtida generationers frihet. [38]</p>
<p>Sverige inför klimatförändringarna – hot och möjligheter. DVD medföljer. [60] + engelsk översättning.</p>
<p>Reach – genomförande och sanktioner. [80] Rovdjuren och deras förvaltning. [89]</p>
<h2>Näringsdepartementet</h2>
<p>Trafikinspektionen – en myndighet för säkerhet och skydd inom transportområdet. [4]</p>
<p>Arbetsmarknadsutbildning för bristyrken och insatser för arbetslösa ungdomar. [18]</p>
<p>Auktorisation av patentombud. [27] Tillväxt genom turistnäringen. [32]</p>
<p>Släpvagnskörning med B-körkort – när kan de nya EU-reglerna börja tillämpas? [33]</p>
<p>Den osynliga infrastrukturen – om förbättrad samordning av offentlig IT-standardisering. [47]</p>
<p>Organisationsform för VTI och SIKA. [49] Betalningstider i näringslivet. [55]</p>
<p>Hamnstrategi – strategiska hamnnoder i det svenska godstransportsystemet. [58]</p>
<p>Strategiska godsnoder i det svenska transportsystemet – ett framtidsperspektiv. [59]</p>
<p>Framtidens flygplatser – utveckling av det svenska flygplatssystemet. [70]</p>
<p>Bolagisering för ökad konkurrens och effektivitet – förslag om att bolagisera vissa konsult- och entreprenadverksamheter i Banverket och Vägverket. [78]</p>
<p>Standarder och tillväxt: en kommenterad forskningsöversikt. Standards and growth: a research review. [83]</p>
<p>Vissa metrologifrågor. [97] Förhandsprövning av nättariffer m.m. [99]</p>
<h2>Integrations- och jämställdhetsdepartementet</h2>
<p>Stöd för framtiden – om förutsättningar för jämställdhetsintegrering.</p>
<p>Idébok:</p>
<p>Jämställd medborgarservice. Goda råd om jämställdhetsintegreringen. En idébokför chefer och strateger.</p>
<p>Metodbok:</p>
<p>JämStöd Praktika. Metodbok för jämställdhetsintegrering. [15]</p>
<p>Rörelser i tiden. [66]</p>
<p>Id-kort för folkbokförda i Sverige.[100] Samverkan för lokal utveckling. [104]</p>
<h2>Kulturdepartementet</h2>
<h2>Arbetsmarknadsdepartementet</h2>
<p>Bättre arbetsmiljöregler II. Skyddsombud, beställaransvar, byggarbetsplatser m.m. [43]</p>
<p>Mångfald är framtiden. [50]</p>
