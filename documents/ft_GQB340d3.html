<h1>13 Redovisning per län</h1>
<h2>Västra delen Siffrorna i tabellen avser hela Västerbottens län Östra delen Siffrorna i tabellen avser hela Västerbottens län Siffrorna i tabellen avser hela Västerbottens län Östra delen Siffrorna i tabellen avser hela Västerbottens län Örebro län Ordförklaringar</h2>
<h2>Aptering</h2>
<p>Kapning av trädstammen i olika sortiment i storlekar som passar kunden.</p>
<h2>Arrondering</h2>
<p>Enskilda skogsområdens form, storlek och läge i förhållande till varandra inom en skogsfastighet.</p>
<h2>Bonitet</h2>
<p>En växtplats naturliga förmåga att producera virke uttryckt som medelproduktionen i m sk/ha och år fram till den ålder då tillväxten kulminerar.</p>
<h2>Drivning</h2>
<p>Ett samlande uttryck för avverkning och transport av virke i terräng ut till bilväg.</p>
<h2>Drivningskostnader</h2>
<p>Kostnader för avverkning och transport av virke i terräng ut till bilväg.</p>
<h2>EMAS</h2>
<p>Eco Management and Audit Scheme; EU:s frivilliga miljöstyrnings- och miljörevisionsordning.</p>
<h2>Fallrättighet</h2>
<p>Rätten att utvinna energi ur strömmande vatten.</p>
<h2>Fjällnära skog</h2>
<p>Har ofta en hög andel gamla träd och skogen är ofta mycket svårföryngrad efter avverkning. Gränsen för fjällnära skog fastställdes av regeringen 1991 och tillämpningsföreskrifter anges i Skogsstyrelsens författningssamling 1991:3. Gränsen för fjällnära skog har tillkommit genom komplettering och justering av den äldre skogsodlingsgränsen.</p>
<p>Fritt bilvä g</p>
<p>Virket köps avverkat och utkört till bilväg. Priset inkluderar kostnaden för avverkning och transport ut till bilväg, men inte vidare transport till industri.</p>
<h2>Försökspark</h2>
<p>Ett större område där skogen är avsatt för olika försök och forskningsprojekt. Eventuella skogsbruksåtgärder är underställda försöksverksamhetens behov.</p>
<h2>Föryngringsavverkning</h2>
<p>Avverkning i syfte att åstadkomma ny skog genom skogsodling eller naturlig föryngring. Kallas även slutavverkning.</p>
<h2>Hänsynsområde</h2>
<p>Ett område där skogsbruket tar speciell hänsyn i brukandet av natur- och/eller kulturvårdsskäl.</p>
<h2>Impediment</h2>
<p>Mark olämplig för skogs- eller jordbruksproduktion.</p>
<h2>ISO 14001</h2>
<p>Internationell standard för miljöcertifiering.</p>
<h2>Kommersiella fastigheter</h2>
<p>Fastigheter med alternativa användningsområden, t.ex. kontorsfastigheter.</p>
<h2>Köpsågverk</h2>
<p>Sågverksföretag som inte har tillgång till virkesråvara från egen skog, eller endast i ringa omfattning, och som inte ingår i skogsindustrikoncerner med egen massaindustri.</p>
<h2>Lägsta slutavverkningsålder (LSÅ)</h2>
<p>Den lägsta ålder enligt skogsvårdslagen då ett skogsbestånd får föryngringsavverkas.</p>
<h2>m 3 fub</h2>
<p>”Fastkubikmeter”, avser verklig volym av hela eller del av stammen exklusive bark. m fub är den vanligaste måttenheten när man talar om avverkade volymer, t.ex. i virkesaffärer.</p>
<h2>m 3 sk</h2>
<p>”Skogskubikmeter”, avser hela stammens volym ovanför stubbskäret inklusive topp och bark. m sk används vanligen när man anger volymer på rotstående skog, t.ex. när det gäller köp och försäljning av rotposter och prissättning på avverkningsuppdrag.</p>
<h2>Nyckelbiotop</h2>
<p>En biotop där det finns eller det finns anledning att förvänta sig att finna rödlistade arter. Det är ofta mindre områden som är insprängda i det vanliga landskapet, t.ex. raviner, rasbranter, aspskogar, lövsumpskogar och rester av barrnaturskogar.</p>
<h2>NO</h2>
<p>Naturvårdsmål med orördhet.</p>
<h2>NS</h2>
<p>Naturvårdsmål med skötsel.</p>
<h2>Odlingsgränsen</h2>
<p>En administrativ gräns mellan fjälltrakter och områden lämpliga för odling, som stakades ut i Norrbottens och Västerbottens län under avvittringen på 1870- och 1880-talen. Odlingsgränsen kom till för att förhindra att nybyggen anlades på för odling otjänlig mark och för att skydda samerna från intrång. Gränsen har betydelse för renskötselrättens utövande (rennäringslagen 1971:437), bl.a. när det gäller betesområdenas utsträckning geografiskt och tidsmässigt samt för jakt- och fiskerättigheter.</p>
<h2>Områdesskydd</h2>
<p>Det samlade begreppet för nationalparker, naturreservat, biotopskyddsområden och naturvårdsavtal.</p>
<h2>PF</h2>
<p>Produktionsmål med förstärkt hänsyn.</p>
<h2>PG</h2>
<p>Produktionsmål med generell hänsyn.</p>
<h2>Produktiv skogsmark</h2>
<p>Skogsmark med produktionsförmåga på i genomsnitt 1 m /sk per ha och år.</p>
<h2>Rotpost</h2>
<p>Ett skogsbestånd som utbjuds till försäljning på rot, dvs. innan det avverkats.</p>
<h2>Skogsimpediment</h2>
<p>Sådan mark som enligt 2 § skogsvårdslagen inte lämpar sig för virkesproduktion.</p>
<h2>Skogsmark</h2>
<p>Sådan mark som enligt 2 § skogsvårdslagen (1979:429) är skogsmark.</p>
<h2>Skördarprissättning</h2>
<p>Den av skördaren registrerade volymen, sortimentet och kvaliteten ligger till grund för prissättningen på det avverkade virket.</p>
<h2>Storskogsbruk</h2>
<p>Benämning på de stora skogsbolagens skogsbruk.</p>
<h2>Ståndort</h2>
<p>Växtplats för skog uppfattad som resultatet av samspelet mellan alla de naturföreteelser som inverkar på trädens livsbetingelser.</p>
<h2>Ståndortsanpassning</h2>
<p>Mark- och beståndsvårdande åtgärder i skogsbruket som med beaktande av den enskilda växtplatsen förutsättningar skapar en god tillväxtmiljö för träden samtidigt som risken för negativa effekter på miljön minimeras.</p>
<h2>Traktbank</h2>
<p>Benämning på ett företagsinternt skogligt register.</p>
<h2>Utmål</h2>
<p>Ett område avsatt för gruvdrift inom vilket en inmutare får bearbeta en mineralfyndighet.</p>
<h2>Ändamålsfastigheter</h2>
<p>Fastigheter som saknar eller har mycket begränsad alternativ användning. Ofta har sådana fastigheter skräddarsytts för sitt ändamål. Exempel på sådana fastigheter är kriminalvårdsanstalter, vissa anläggningar som disponeras av Lantbruksuniversitetet och telestationer samt fyrar. Även nationalparksfastigheterna är att betrakta som ändamålsfastigheter.</p>
<h2>Överhålla</h2>
<p>Att skjuta upp föryngringsavverkning av ett ur ekonomisk synpunkt avverkningsmoget skogsbestånd.</p>
