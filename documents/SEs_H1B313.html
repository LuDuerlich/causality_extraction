<h1>Sammanfattning på lättläst svenska</h1>
<h2></h2>
<p>Utbildning är en av de viktigaste sakerna för ungdomars framtid.</p>
<p>Ungdomar som saknar gymnasieutbildning riskerar att bli arbetslösa och få det svårt på många andra sätt. Därför är det mycket viktigt att ge stöd till ungdomar under 20 år som inte går i gymnasieskolan.</p>
<p>Ungefär 30 000 unga personer avbryter varje år sin gymnasieutbildning och ungefär 2 000 unga börjar inte en gymnasieutbildning direkt efter grundskolan.</p>
<p>Några unga kanske avbryter sina studier på gymnasiet för att de börjar arbeta, reser utomlands eller börjar någon annan form av utbildning. Men undersökningar visar att varje år är det ungefär 17 000 unga i åldrarna 16 till 19 år som inte arbetar eller studerar.</p>
<p>Kommunerna har ett informationsansvar för unga som inte har fyllt 20 år.</p>
<p>Det betyder att kommunerna ska veta vilka unga i kommunen så att kommunen kan ge stöd till dessa ungdomar.</p>
<p>Regeringen har bett utredningen att göra en översyn av det kommunala informationsansvaret för unga som inte har fyllt 20 år och som inte går ut någon gymnasieutbildning.</p>
<p>Utredningen ska också säga om den tycker att ansvarsfördelningen mellan stat och kommun behöver bli tydligare när det gäller insatser för unga som inte arbetar eller studerar.</p>
<p>Utredningen ska föreslå ändringar i både lagar och förordningar och även lämna andra förslag på hur samhället bättre kan stödja unga som inte arbetar eller studerar.</p>
<h2>De ungas behov</h2>
<p>Unga som inte arbetar eller studerar har ofta olika typer av sociala problem och har ofta misslyckats med skolan.</p>
<p>I många fall har de därför dålig självkänsla och svårt att klara sin vardag.</p>
<p>En del av dessa unga är födda i andra länder och har nyligen anlänt till Sverige.</p>
<p>De har också ofta psykiska funktionsnedsättningar. De har därför särskilda behov och behöver särskilt stöd som passar just dem.</p>
<p>De behöver också stöd under lång tid.</p>
<p>Den typ av stöd som de unga behöver är strukturerade vardagsaktiviteter med ett utbildningsliknande eller arbetsliknande innehåll.</p>
<p>De vuxna i omgivningen ska lyssna till de ungas behov, samtidigt som förväntningarna på de unga ska vara höga och kraven på dem tydliga.</p>
<p>En ung person som haft det svårt under många år behöver lång tid på sig för att komma över svårigheterna. Därför måste samhällets insatser i många fall få ta tid.</p>
<p>Det handlar om att bygga upp självförtroende och självkänsla hos den unga personen.</p>
<h2>Kommunernas ansvar behöver bli tydligare</h2>
<p>Kommunerna ska veta vilka ungdomar som inte är i gymnasieskolan och är under 20 år. Kommunerna ska veta det så att de kan ge ungdomarna passande stöd. Det är en del i kommunens arbete.</p>
<p>Men det finns stora skillnader i hur kommunerna arbetar med dessa frågor. Det är stora skillnader i hur kommunerna informerar sig om de ungas sysselsättning och vad kommunen gör för dessa ungdomar.</p>
<p>Alldeles för många ungdomar saknar sysselsättning och det tar allt för lång tid innan kommunen kontaktar dem för att erbjuda dem stöd.</p>
<p>Det är otydligt vad staten vill och kan göra för dessa ungdomar.</p>
<p>Det behövs tydligare lagar för att se till att ungdomarna får det stöd och hjälp som de behöver för att gå tillbaka till skolan eller gå till en annan sysselsättning.</p>
<h2>Staten behöver hitta nya sätt att arbeta</h2>
<p>Staten ska hjälpa de unga att snabbt få ett arbete eller utbildning.</p>
<p>Det gör staten också genom arbetsmarknadspolitiska program. Men det som staten gör för den allra yngsta åldersgruppen räcker inte till.</p>
<p>De allra yngsta, 16 till 17-åringarna, får inte vara med i arbetsmarknadspolitiska program.</p>
<p>De får heller inte ekonomisk ersättning om de är med i de arbetsmarknadspolitiska programmen. Det leder till att de kanske inte vill vara med i arbetsmarknadspolitiska program.</p>
<p>De statliga arbetsmarknadspolitiska programmen för unga handlar oftast om att själv söka jobb och hitta jobb som passar.</p>
<p>Det tar också lång tid att få praktik eller att komma in på ett arbetsmarknadspolitiskt program. Unga utan gymnasieutbildning behöver i stället stöd för att komma vidare i arbete eller studier.</p>
<p>Det saknas undersökningar om hur bra kommunens insatser för ungdomarna är. Bristen på kunskap gäller även de statliga arbetsmarknadspolitiska insatserna för de unga. Det behövs mer kunskap för att veta vilka metoder som bäst stödjer ungdomar att återgå till studier.</p>
<p>Det behövs också mer kunskap när det gäller vilket stöd som de bäst behöver för att lättare få ett arbete i framtiden.</p>
<p>Men bara för att denna kunskap inte finns så ska man inte sluta med att ge stöd.</p>
<h2>Utredningens förslag Ett tydligare ansvar för ungdomar under 20 år</h2>
<p>Kommunerna måste idag och är under 20 år.</p>
<p>Kommunen ska kunna erbjuda ungdomarna insatser som hjälper ungdomarna att gå tillbaka till skolan eller vidare till arbete.</p>
<p>Reglerna för kommunernas ansvar är otydliga. Utredningen föreslår därför att reglerna måste bli tydligare. Kommunernas ansvar ska ändras från informationsansvar till aktivitetsansvar. Aktivitetsansvaret innebär ett förtydligande av att kommunen ska vara aktiv när den söker upp ungdomarna.</p>
<p>Utredningen föreslår också att kommunens arbete ska dokumenteras. Det ska vara krav på skriftlig dokumentation.</p>
<p>Kommunerna ska också flera gånger under året söka upp ungdomarna och ta reda på hur det går för dem.</p>
<p>Det ska också bli tydligt att kommunen ska se till att den unge får stöd.</p>
<p>Stödet ska få den unge att vilja gå tillbaka till skolan.</p>
<p>Om kommunen inte kan få den unge att vilja gå tillbaka till skolan att den unge kommer i kontakt med Arbetsförmedlingen.</p>
<p>Utredningen föreslår också att myndigheten Skolinspektionen ska granska hur kommunerna tar sitt ansvar ett år efter att förändringarna genomförts.</p>
<h2>Bättre information om elever som riskerar att avbryta utbildningen</h2>
<p>För att kommunen ska kunna arbeta med sitt aktivitetsansvar är det också viktigt att kommunen kan arbeta snabbt. När en ungdom avbryter sin utbildning vid en gymnasieskola ska kommunen så fort som möjligt kontakta den unge.</p>
<p>Unga som ofta är borta från skolan riskerar att senare hoppa av sin utbildning. Kommunen behöver bättre sätt att tidigt kunna se vilka unga som kommer att sluta skolan.</p>
<p>Utredningen föreslår därför att när en elev ofta är borta från skolan så ska skolans ledning tala om det för kommunen.</p>
<p>Då blir det lättare för kommunen att snabbt ta kontakt med den unge och ge den unge stöd för att kunna gå klart gymnasiet.</p>
<h2>Studie- och yrkesvägledningen ska uppmärksamma elever som kanske kommer att sluta sin utbildning</h2>
<p>Studie- och yrkesvägledare är viktiga personer när det gäller att informera och vägleda elever inför kommande studie- och yrkesval.</p>
<p>Elever som inte börjar eller går klart en gymnasieutbildning riskerar att få det svårare att komma in på arbetsmarknaden.</p>
<p>Studie- och yrkesvägledningen är därför särskilt viktig för att hitta de elever som kanske kommer att sluta sin utbildning. Utredningen föreslår att det ska finnas nya regler i läroplanerna för studie- och yrkesvägledningen i grundskolan, grundsärskolan, specialskolan och gymnasieskolan.</p>
<p>Utredningen föreslår att studie- och yrkesvägledningen särskilt ska stödja elever som riskerar att sluta gå till skolan.</p>
<h2>Gör det tydligare varför anpassad studiegång kan vara bra</h2>
<p>Utredningen tycker att man ska vara tydligare med varför anpassad studiegång kan vara bra för vissa elever. Det ska gå att förstå att anpassad studiegång är till för att eleven ska kunna klara sin utbildning och kunna fortsätta vidare till gymnasieskolan.</p>
<h2>Strukturerade heldagsaktiviteter behövs</h2>
<p>Ungdomar under 20 år som inte går en gymnasieutbildning får inte de strukturerade heldagsaktiviteter som de behöver från Arbetsförmedlingen. Ungdomarnas aktivitetsnivå i arbetsmarknadspolitiska program bör öka. Därför måste man försöka förstå mer om hur Arbetsförmedlingen arbetar.</p>
<p>På så vis kan man hjälpa Arbetsförmedlingen att bli bättre på att arbeta med ungdomar.</p>
<h2>Ungdomar i åldern 16 till 17 år ska få fler tidiga insatser från Arbetsförmedlingen</h2>
<p>Ungdomar utanför gymnasieskolan har ett stort behov av hjälp för att stärka sin ställning på arbetsmarknaden. De allra yngsta, 16 till 17-åringarna, kan i dag bara få förstärkt förmedlingsstöd, jobbgarantin för ungdomar och den tillfälliga satsningen på studiemotiverande kurser vid folkhögskola. Ungdomar från 18 år kan få fler arbetsmarknadspolitiska program och de kan få dem tidigt.</p>
<p>De yngsta ungdomarna behöver tidiga insatser från Arbetsförmedlingen.</p>
<p>Utredningen föreslår därför att Arbetsförmedlingen ska ge 16 till 17-åringar fler tidiga arbetsmarknadspolitiska program.</p>
<h2>Statlig utvecklingsersättning införs för 16 till 17-åringar</h2>
<p>Utredningen föreslår att ungdomar i åldern 16 till 17 år ska ha rätt till utvecklingsersättning när de är med i ett arbetsmarknadspolitiskt program.</p>
<p>Bristen på ekonomisk ersättning har visat sig försvåra arbetet med att få de allra yngsta ungdomarna att vara med i insatser.</p>
<p>Enligt dagens regler kan man få utvecklingsersättning först från 18 år. Utredningen föreslår att ungdomar i åldern 16 till 17 år utan gymnasieutbildning, precis som äldre ungdomar, ska ha rätt till utvecklingsersättning.</p>
<p>Utvecklingsersättningen ska vara lika mycket som ungdomar som har fyllt 18 år får idag till och med det första halvåret då de fyller 20 år, vilket ger 48 kronor per dag.</p>
<h2>Arbetsförmedlingen och kommunen borde kunna samarbeta</h2>
<p>Utredningen föreslår att Arbetsförmedlingen ska kunna ha ett avtal med kommunen om att ordna insatser. Arbetsförmedlingen kan sedan år 2008 samarbeta med kommunen när det gäller nyanlända invandrare och unga med funktionsnedsättning. Utredningen föreslår att även unga som kommunen har ansvar för ska kunna vara med i det samarbetet när det inte finns andra aktörer.</p>
<h2>Uppföljning ska bli bättre</h2>
<p>Det saknas i dag kunskap om arbetet med det kommunala ansvaret för icke skolpliktiga ungdomar under 20 år, det som heter informationsansvaret.</p>
<p>Utredningen kan också se att ingen vet om ungdomarna får hjälp. Utredningen föreslår därför över de ungdomarna som omfattas av aktivitetsansvaret.</p>
<p>Då kan man också kontrollera om ungdomarna får hjälp.</p>
<h2>Nationell statistik för uppföljning och analys</h2>
<p>Utredningen kan också se att det saknas kunskap om kommunerna och staten verkligen hjälper ungdomarna. Vi måste få veta hur det går för de unga.</p>
<p>Ett första steg är att samla in uppgifter om de unga och om de stöd som de unga får.</p>
<p>Utredningen föreslår att myndigheten Skolverket varje år ska samla in uppgifter från kommunerna om unga som inte går i gymnasieskolan.</p>
<h2>Så mycket kostar våra förslag</h2>
<p>Utredningens förslag kommer att medföra ökade kostnader för staten och kommunerna.</p>
<p>Förslagen kan ge ökade kostnader för staten med mellan 24 och 48 miljoner kronor varje år. Det är mest ökade kostnader för att skapa fler tidiga programinsatser och för att ge utvecklingsersättning för 16 till 17-åringar.</p>
<p>För kommunerna kan förslagen medföra ökade kostnader med mellan två och sju miljoner kronor varje år.</p>
<p>Det är mest förslagen om krav på skriftlig dokumentation och register som kommer att kosta.</p>
<p>Kostnaderna gäller när förändringarna är gjorda. Vi föreslår att de ökade kostnaderna betalas med pengar från staten.</p>
<p>Utredningen tycker att förslagen till ändringar i både lagar och förordningar ska börja att gälla 1 juli år 2014.</p>
