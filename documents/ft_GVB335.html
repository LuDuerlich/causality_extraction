<h1>Flyttning och pendling i Sverige</h1>
<h2></h2>
<p>Bilaga   till Långtidsutredningen</p>
<h2>Förord</h2>
<p>Långtidsutredningen 2008 utarbetas inom Finansdepartementet. I samband med utredningen genomförs ett antal specialstudier vilka presenteras som bilagor till utredningens huvudrapport. Av den kommande huvudrapporten framgår hur bilagorna använts i utredningens arbete.</p>
<p>Denna bilaga har utarbetats av fil. dr. Kent Eliasson vid Institutet för tillväxtpolitiska studier, docent Olle Westerlund vid Umeå universitet och doktorand Johanna Åström vid Umeå universitet. Bilagan beskriver flyttnings- och pendlingsmönstrens förändring under de senaste 30 åren. Vidare studeras den geografiska rörlighetens drivkrafter, såväl på regional nivå som på individnivå, samt utvecklingen av regionala obalanser på arbetsmarknaden.</p>
<p>Arbetet med bilagan har följts av en referensgrupp bestående av generaldirektör Peter Fredriksson (Institutet för arbetsmarknadspolitisk utvärdering), statistikchef Maria Melkersson (Statens institut för kommunikationsanalys), avdelningschef Peter Vikström (Institutet för tillväxtpolitiska studier) och enhetschef Maria Wikhall (Statskontoret). Ansvaret för Långtidsutredningens bilagor och de bedömningar dessa innehåller vilar helt på bilagornas författare.</p>
<p>Finansdepartementets kontaktpersoner har varit departementssekreterare Jasmina Hopstadius och departementssekreterare Annika Århammar. Ett särskilt tack riktas till Charlotte Korfitsen för hjälp med redigering av manus.</p>
<p>Stockholm i maj 2007</p>
<p>Fredrik Bystedt</p>
<p>Ämnesråd Projektledare LU 2008</p>
<p>TT</p>
