<h1>Sammanfattning och förslag</h1>
<h2></h2>
<p>Nätpokerutredningen har haft i uppdrag att utvärdera AB Svenska Spels tillstånd att anordna och förmedla pokerspel över Internet.</p>
<p>Uppdraget har bl.a. omfattat att undersöka hur AB Svenska Spel (hädanefter Svenska Spel) har följt tillståndsvillkoren, kartlägga och utvärdera de åtgärder som bolaget vidtagit för att säkra att de sociala skyddsintressena har tillgodosetts, kartlägga förekomsten av spel bland minderåriga, kartlägga förekomsten av spelmissbruk och riskfyllt spelande i samband med pokerspel över Internet, undersöka i vilken utsträckning spelandet på poker över Internet har kanaliserats från de aktörer som inte har tillstånd i Sverige till Svenska Spel, samt utifrån sina iakttagelser bedöma om det finns behov av ändringar av de villkor som i dag gäller för verksamheten.</p>
