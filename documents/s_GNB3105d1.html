<h1>Sammanfattning</h1>
<h2></h2>
<p>Några allmänna utgångspunkter för uppdraget</p>
<p>Den 24 oktober 1998 trädde personuppgiftslagen (1998:204) i kraft. Samtidigt upphörde datalagen (1973:289) att gälla. Personupp giftslagen har sin utgångspunkt från Europaparlamentets och rådets direktiv 95/46/EG av den 24 oktober 1995 om skydd för enskilda personer med avseende på behandling av personuppgifter och om det fria flödet av sådana uppgifter (dataskyddsdirektivet). Vi har haft i uppdrag att med utgångspunkt från personuppgiftslagen och dataskyddsdirektivet, göra en översyn av de författningar som reglerar register inom skatteförvaltningen och exekutionsväsendet samt hos Tullverket. Översynen har inte omfattat register som förs i brotts bekämpande verksamhet. I uppdraget har ingått att även gå igenom de register som inte är författ ningsreglerade, utan som förs med stöd av tillstånd av Datainspek tionen.</p>
<p>Vårt arbete har bedrivits från vissa givna utgångs punkter. En utgångspunkt för utred ningsarbetet har varit att skapa enkla och lättbegripliga regler som är anpassade efter den tekniska utvecklingen och därvid beakta statistikens och forskningens behov. En annan utgångspunkt har varit att anpassa regleringen så att den tillgodoser det generella behovet av datorstöd i myndigheternas ärende hantering.</p>
<p>Vi har även haft att utreda vissa frågor särskilt. Bland dessa kan nämnas omfattningen av direktåtkomst till myndigheternas register, omfattningen av och formerna för utlämnande av uppgifter från skatte- och utsökningsregistren, myndigheternas skyldighet att lämna registerutdrag samt arkivering och gallring av ADB-material. I uppdraget har också ingått att överväga om sekre tesslagens (1980:100) bestämmelser behöver ändras för att effek tivisera skatte- och kronofogdemyndigheternas verksamhet, med hänsyn till den stora skillnad som i dag finns i sekretesskyddet mellan beskattningsverksamheten och den exekutiva verksamheten.</p>
<p>Lagar om behandling av personuppgifter m.m. i skatteförvaltningens, exekutionsväsendets och Tullverkets verksamheter</p>
<p>De senaste decenniernas snabba datorutveckling inom myndighetsområdet visar att den lagstiftning som reglerar användandet av datorstöd måste vara teknikoberoende och flexibel, för att inte hindra den effektivisering av verksamheterna som kontinuerligt pågår. Detta är inte minst påtagligt inom skatteförvaltningen, exekutions väsendet och hos Tullverket. Det är ofta näst intill omöjligt för lag stiftaren att hålla jämn takt med den tekniska utvecklingen i samhället, något som är särskilt tydligt inom just dataområdet. För att inte hamna i en situa tion där den tekniska utvecklingen styr den rättsliga regleringen, är det enligt vår mening nödvändigt med en lagstift ning som tar sikte på principiellt viktiga frågor och inte på detaljreglering.</p>
<p>En central fråga som särskilt rör lagstiftningen om behandling av personuppgifter är hänsynen till enskildas personliga integritet. Det är inte möjligt att definiera exakt vad som avses med personlig integritet, något som bekräftas av att varken svensk lagstiftning eller doktrin innehåller någon enhetlig definition. Vissa faktorer är dock särskilt vik tiga att ta hänsyn till när det gäller att bedöma inte gritetskänsligheten vid automatiserad behandling av personuppgifter. Dessa faktorer är arten av personuppgifter som samlas in och registreras och varför detta görs, hur och av vem uppgifterna används samt mängden av uppgifter som samlas på ett och samma ställe eller som på något annat sätt är till gängliga för bearbetningar och sammanställningar. Stora informationsmängder som är samlade så att uppgifter är enkelt sökbara på elektro nisk väg och som används vid myndighetsutövning, utgör en påtaglig risk för att enskilda personer skall utsättas för icke acceptabla intrång i den personliga sfären. Statliga myndigheters användande av datorer i sina verksamheter kan alltså i sig utgöra ett hot mot den per sonliga integriteten, något som vi anser måste beaktas vid utformandet av lagstiftningen. En grundläggande utgångspunkt för vårt arbete har därför varit att en författningsreglering, vilken syftar till bl.a. att underlätta myndigheters användande av datorer för att uppnå effektivi tetsvinster i olika samhällsfunktioner, inte får utformas så att inte gritetsskyddet för enskilda urholkas eller försämras på ett oaccep tabelt sätt.</p>
<p>Vår målsättning har varit att antalet författningar som reglerar personuppgiftsbehandling skall begränsas så långt det är möjligt. Det finns inte något värde i att dela upp sådana bestämmelser om person uppgiftsbehandling som rör en och samma verksamhet på flera för fattningar utan att det är sakligt motiverat. Vår målsättning har även varit att be stämmelser om behandling av personuppgifter skall bli så enkla som möjligt. Om strävan efter att bringa ned antalet lagar och förord ningar drivs för långt, kan emellertid enkelheten riskera att bli eftersatt. En författning som består av ett antal huvudregler och ett betydligt större antal undantag underlättar inte tillgängligheten. Vår ambition har därför varit att begränsa antalet författningar i så stor ut sträckning som möj ligt, samtidigt som reglerna skall vara lätta att för stå. Den lösning vi har stannat för innebär att det för skatte för valtningen skall finnas en lag som reglerar beskattningsverksamheten och en annan som reglerar folkbokföringsverksamheten. Den verksamhet som skatteför valtningen bedriver tillsammans med bl.a. länsstyrelserna i samband med val och folkomröstningar är såda n att den motiverar en särskild lag. För exekutionsväsendet har vi däremot funnit att det finns förutsättningar för en mer enhetlig reglering av olika verksamhetsområden. Vi föreslår där för endast en lag för hela exekutionsväsendets om råde. I fråga om Tullverket omfattar vårt uppdrag endast ett verksamhetsområde, nämligen det fiskala. Även för den verksamheten före slår vi en lag.</p>
<h2>Lagarnas tillämpningsområde</h2>
<p>Vi föreslår att lagstiftningen om behandling av personuppgifter och andra uppgifter skall vara tillämplig endast i den materiella verksamheten inom skatteförvaltningen, exekutionsväsendet och Tullverket. Be handling av uppgifter i administrativ verksamhet skall således inte omfattas av lagstiftningen. Som exempel på administrativa arbetsområden kan nämnas personal- och lokalfrågor. Vid behandling av uppgifter inom sådana områden skall i stället personuppgifts lagen tillämpas.</p>
<p>Den föreslagna lagstiftningen om behandling av personuppgifter i skatteförvaltningens beskatt ningsverksamhet samt exekutionsväsendets och Tullverkets verksamheter skall – till skillnad från personuppgiftslagen – omfatta inte endast behandling av personuppgifter, utan även behandling av uppgifter som kan hänföras endast till juri diska personer eller avlidna personer. För fattningarna skall tillämpas på all automatiserad behandling av uppgifter. Det innebär att såväl vanlig ordbehandling som behandling i gemensamma databaser omfattas. På manuell behandling skall författ ningarna vara tillämpliga endast om uppgifterna ingår i eller är avsedda att ingå i en strukturerad sam ling av uppgifter som är tillgängliga för sökning eller samman ställning enligt särskilda kriterier.</p>
<p>Varje lag delas in i tre kapitel. I det första kapitlet finns allmänna bestämmelser för behandling av uppgifter. Det andra kapitlet innehåller särskilda bestämmelser om behandling i gemensamma databaser. Det avslutande kapitlet i varje lag innehåller bestämmelser om vilka rättig heter enskilda har med avseende på uppgiftsbehandling i myndighetsverksamheten.</p>
<p>En allmän utgångspunkt har varit att lagarna i huvudsak skall innehålla de grundläggande principerna för be handling av personuppgifter och andra uppgifter i respektive verksamhet. Detaljregler skall inte anges i lag utan i stället meddelas av regeringen eller, i vissa fall, den myndighet som regeringen bestämmer.</p>
<h2>Allmänna bestämmelser om behandling av personuppgifter m.m.</h2>
<p>Lagarna om behandling av personuppgifter m.m. inleds som nämnts med ett kapitel som innehåller allmänna bestämmelser, av vilka vissa skall tillämpas oavsett i vilken form uppgifter behandlas. För dessa bestämmelsers tilllämplighet saknar det alltså betydelse om uppgifter behandlas manuellt eller om de behandlas på automatiserad väg genom ordbehandling eller i särskilt inrättade gemensamma databaser.</p>
<p>Personuppgifter skall alltid behandlas i enlighet med de grundläggande bestämmelser som finns i personuppgiftslagen. Eftersom särskilda krav ställs på be handling av personuppgifter inom olika verksamhetsområden, kommer emellertid varje författning att innehålla bestämmelser som avviker från personuppgiftslagen. För att undvika oklar heter om i vilka fall personuppgiftslagens regler skall gälla, görs i var je författning en uttrycklig hänvisning till de bestämmelser i personuppgiftslagen som är tillämp liga. Det gäller bestämmelser om definitioner, för hållandet till offentlighetsprincipen, grundläggande krav på behandling, behandling av personnummer, säkerheten vid behandling, överföring av personuppgifter till tredje land, personuppgiftsombudets uppgifter, tillsynsmyndighetens befogenheter samt straff.</p>
<p>De myndigheter som kan komma i fråga som personuppgiftsansvariga vid behandling i de för oss aktuella verksamheterna är Riksskatteverket och Tullverket, de regionala skatte- och kronofogdemyndigheterna samt länsstyrelserna. Det är inte möj ligt att för kom plexa datasystem inom så stora myndighetsorganisationer som skatteförvalt ningen och exekutionsväsendet, i lag närmare bestämma vilken myndighet som bör vara ansvarig för olika specifika behandlingar. Vi anser i stället att personuppgiftsansvaret för dessa myndighetsorganisationer skall utformas så att den myndighet på vilken det ankommer att utföra en viss behandling skall vara ansvarig för just den be handlingen. Det innebär att den myndighet som registrerar en viss uppgift ansvarar för att upp giften är korrekt, medan en annan myndighet som senare lämnar ut uppgiften ansvarar för att utlämnandet sker i överensstämmelse med de regler som gäller för behandlingen. Tull verket utgör numera en enda myndighet, varför några problem med att fastställa personuppgifts ansvaret inte</p>
<p>uppstår i tullverksamheten. Genom att det i lag anges att personuppgiftsansvaret omfattar vad som ankommer på en myndighet att utföra, markeras att det finns ett ansvar inte endast för att utförd behandling är korrekt, utan även för att behandling faktiskt utförs när den skall ske.</p>
