<h1>Sammanfattning av uppdraget</h1>
<h2></h2>
<p>En särskild utredare skall göra en analys och utvärdering av det statliga bidraget till kvinnoorganisationernas centrala verksamhet samt föreslå förändringar för att anpassa bidraget till hur samhället och kvinnoorganisationerna har utvecklats sedan bidraget inrättades.</p>
<p>Utredaren skall analysera stödet ur ett folkrörelseperspektiv och utvärdera vilken betydelse stödet har för kvinnors vilja och möjligheter till egen organisering och de demokratiska förtjänsterna av detta.</p>
<p>Utredaren skall även undersöka vilka krav avseende jämställdhet som ställs generellt på folkrörelser och föreningar för att de skall få statliga bidrag.</p>
<h2>Bakgrund</h2>
<p>Statsbidrag till kvinnoorganisationernas centrala verksamhet</p>
<p>Ett statligt bidrag till kvinnoorganisationernas centrala verksamhet inrättades 1982 (prop. 1981/82:155, bet. 1981/82:AU24, rskr. 1981/82:367). Införandet av bidraget var ett sätt att understryka kvinnoorganisationernas betydelse som folkrörelse och pådrivare för att förbättra kvinnors ställning i samhället samt öka jämställdheten mellan kvinnor och män.</p>
<p>Enligt förordningen (1982:865) om statsbidrag till kvinnoorganisationernas centrala verksamhet är en kvinnoorganisation berättigad till statligt stöd om varje enskild person som delar organisationens grundvärderingar och mål samt godtar dess stadgar kan ansluta sig till organisationen. Organisationen skall vidare ha fler än 1 500 medlemmar och flertalet av dessa skall vara kvinnor. Slutligen krävs att organisationen har lokalavdelningar i minst hälften av landets landstingskommuner.</p>
<p>För att särskilja en statsbidragsberättigad kvinnoorganisation från andra typer av organisationer där majoriteten av medlemmarna är kvinnor, har kvinnoorganisationer i förordningen definierats som organisationer som har till främsta uppgift att arbeta för kvinnans ställning i samhället och aktivt arbetar för jämställdhet mellan kvinnor och män.</p>
<p>Storleken på bidraget till kvinnoorganisationernas centrala verksamhet har under hela 1990-talet och fram till i dag varit oförändrad och uppgår till ca 3,4 miljoner kronor per år. Statsbidrag har år 2003 lämnats till 15 kvinnoorganisationer med sammanlagt drygt 78 000 medlemmar. Beräknat på antal medlemmar blir det ca 44 kronor per person. Bidraget till kvinnoorganisationerna fördelat på antal medlemmar är litet jämfört med motsvarande belopp till andra typer av organisationer, såsom ungdoms-, idrotts- och handikapporganisationer.</p>
<p>Sedan stödet inrättades har handläggningen skett vid Regeringskansliet.</p>
<p>Tidigare utredningar</p>
<p>Sedan bidraget infördes har det setts över vid två tillfällen. Vid båda tillfällena var syftet att bidraget bättre skulle uppmuntra till utveckling och förnyelse av kvinnoorganisationernas centrala verksamhet. Den senaste översynen gjordes i slutet av 1990-talet av en särskild utredare. Utredarens uppgift var att utvärdera hur det statliga stödet uppfyller de av staten uppställda målen för och intentionerna med bidraget, vid behov föreslå nya mål samt föreslå åtgärder som kan öka måluppfyllelsen och effektivisera stödet (dir. 1999:29).</p>
<p>Utredaren redovisade i mars 2000 sina förslag i betänkandet Staligt stöd till kvinnoorganisationer och jämställdhetsarbete (SOU 2000:18). Under beredningen av betänkandet framkom att dagens samhälle och kvinnors sätt att organisera sig har förändrats sedan bidraget infördes. Enligt regeringens bedömning speglar inte utredarens förslag fullt ut denna utveckling.</p>
<p>Förändringar inom kvinnoorganisationerna och i samhället</p>
<p>Kvinnoorganisationerna och samhället har genomgått stora förändringar sedan bidraget infördes.</p>
<p>I dag väljer många kvinnor att organisera sig i andra former än de traditionella föreningsformerna, till exempel i nätverk. Framstegen inom informationstekniken har inneburit att föreningsaktiva kan kommunicera på ett nytt sätt med varandra. Detta får konsekvenser för sättet på vilket kvinnor organiserar sig och hur verksamheten bedrivs. Vidare har det vuxit fram s.k. paraplyorganisationer, som arbetar med samverkan mellan kvinnoorganisationer. Dessutom har den invandring som skett till Sverige de senaste decennierna inneburit att nya grupper av kvinnor behöver stöd för att kunna påverka i samhället och förbättra sin situation.</p>
<p>När stödet till kvinnoorganisationerna infördes 1982 ansågs jämställdhet i första hand vara en fråga som angick kvinnor. Numera anses dock jämställdhet vara en fråga som berör samhället i stort, såväl kvinnor som män.</p>
<p>År 1994 förändrade riksdagen arbetsformerna för jämställdhetspolitiken och antog en strategi för jämställdhetsintegrering (prop. 1993/94:147, bet. 1993/94:AU17, rskr. 1993/94:290 och 1993/94:291). Strategin innebär att jämställdhetsperspektivet skall genomsyra alla delar av regeringens politik och alla nivåer i samhället. Enligt regeringens mening är det oförenligt med en modern syn på jämställdhetsfrågor att ställa högre krav på kvinnoorganisationer när det gäller jämställdhet än på andra organisationer som får statsbidrag.</p>
<p>Jämställdhetsintegreringen utesluter inte en fortsatt prioritering av särskilda insatser för kvinnor eller män. Kvinnor är fortfarande underordnade män inom väsentliga områden i samhället. Ett statligt stöd till kvinnors egen organisering främjar jämställdhet, t.ex. genom att det ökar kvinnors möjligheter till inflytande i samhället. Detta gäller även om kvinnoorganisationen inte har till främsta uppgift att arbeta för kvinnans ställning i samhället eller aktivt arbetar för jämställdhet mellan kvinnor och män.</p>
<h2>Behovet av en översyn</h2>
<p>Samhällsförändringen och den utveckling som skett när det gäller kvinnors sätt att organisera sig gör det angeläget att anpassa utformningen av stödet till kvinnoorganisationerna till dessa nya förhållanden.</p>
<p>Stödets nuvarande utformning medför att vissa typer av kvinnoorganisationer i dag är uteslutna från att få stöd, bl.a. paraplyorganisationer, nya former av organisationer, såsom nätverk, samt mindre grupper av kvinnor som skulle behöva stöd för att kunna påverka i samhället och förbättra sin situation. Exempel på de sistnämnda är grupper av kvinnor från de nationella minoriteterna och kvinnor med invandrarbakgrund.</p>
<p>Inom ramen för den senaste översynen utvärderades stödet till kvinnoorganisationerna utifrån ett jämställdhetsperspektiv. Det finns ett behov av att även analysera stödet ur ett folkrörelseperspektiv och undersöka vilken betydelse stödet har för kvinnors vilja och möjligheter till egen organisering och de demokratiska förtjänsterna av detta.</p>
<p>Sedan stödet till kvinnoorganisationerna inrättades har samhällets syn på jämställdhet utvecklats och regeringens arbetsformer för jämställdhetsarbetet förändrats. Denna utveckling bör återspeglas i det statliga stödet till kvinnoorganisationerna. Det finns ett behov av att göra en översyn av stödet till kvinnoorganisationerna mot bakgrund av principen att jämställdhet skall genomsyra hela samhället och att detta inte är en fråga som endast angår kvinnor. En utgångspunkt i denna översyn skall vara att kvinnors vilja och möjligheter till egen organisering främjar jämställdhet, även om organisationen inte har till främsta uppgift att arbeta för kvinnans ställning i samhället eller aktivt arbetar för jämställdhet mellan kvinnor och män.</p>
<p>Mot bakgrund av riksdagens och regeringens politiskt prioriterade mål om jämställdhet bör det även undersökas vilka krav avseende jämställdhet som ställs generellt på folkrörelser och föreningar för att de skall få statliga bidrag.</p>
<h2>Uppdraget</h2>
<p>En särskild utredare skall analysera och utvärdera det statliga bidraget till kvinnoorganisationernas centrala verksamhet samt föreslå förändringar för att anpassa bidraget till hur samhället och kvinnoorganisationerna har utvecklats sedan bidraget inrättades.</p>
<p>När förslag lämnas skall utredaren skall ta hänsyn till vad som anges i kommittéförordningen (1998:1474) om kostnadsberäkningar och andra konsekvensberäkningar. Lägger utredaren förslag som innebär en kostnadsökning för staten, skall utredaren även föreslå en finansiering. Utgångspunkten skall vara att den samlade kostnaden för staten inte skall öka.</p>
<p>Utvärdering med ett folkrörelseperspektiv som utgångspunkt</p>
<p>Analysen och utvärderingen av bidraget till kvinnoorganisationerna skall ske mot bakgrund av att jämställdhet skall genomsyra hela samhället och att detta inte är en fråga som endast angår kvinnor. Utredaren skall därför analysera stödet ur ett folkrörelseperspektiv och utvärdera vilken betydelse stödet har för kvinnors egen organisering och de demokratiska förtjänsterna av detta.</p>
<p>Utredaren skall undersöka på vilka sätt kvinnor väljer att organisera sig i dag och vilken verksamhet som bedrivs i dessa organisationer. Utredaren skall överväga förutsättningarna för att bredda basen så att det statliga bidraget även omfattar paraplyorganisationer, nya former för organisering, såsom nätverk, samt olika mindre kvinnoorganisationer som skulle behöva stöd för att kunna påverka i samhället och förbättra sin situation. Det senare gäller t.ex. kvinnor från de nationella minoriteterna och kvinnor med invandrarbakgrund.</p>
<p>Bidraget och dess handläggning</p>
<p>Utredaren skall vidare göra en jämförelse mellan storleken på statsbidraget till kvinnoorganisationerna och de statliga bidragen till andra typer av organisationer, i förhållande tillmedlemsantalet i respektive typ av organisation. Vidare skall utredaren analysera vad skillnaderna beror på och göra en bedömning om de är sakligt motiverade.</p>
<p>Utredaren skall även undersöka möjligheten att förlägga handläggningen av kvinnoorganisationernas bidragsärenden till en annan myndighet än Regeringskansliet samt presentera för- och nackdelar med detta. De ekonomiska konsekvenserna av att förlägga handläggningen till en annan myndighet skall belysas.</p>
<p>Kraven på jämställdhetsarbete i folkrörelser och föreningar</p>
<p>Riksdagen och regeringen har slagit fast att jämställdhet är ett politiskt prioriterat mål och skall genomsyra hela samhället. Mot bakgrund av detta skall utredaren undersöka vilka krav avseende jämställdhet som ställs generellt på folkrörelser och föreningar för att de skall få statliga bidrag. Utredaren skall särskilt kartlägga och jämföra de krav som ställs för att en organisation skall kunna få bidrag samt kraven på redovisning.</p>
<p>Utifrån slutsatserna i denna analys skall utredaren lämna förslag på hur frågan om krav avseende jämställdhet i den statliga bidragsgivningen till folkrörelser och föreningar skall behandlas fortsättningsvis.</p>
<h2>Redovisning</h2>
<p>Utredaren skall redovisa uppdraget senast den 31 maj 2004. (Justitiedepartementet)</p>
<h2>Bilaga 2</h2>
<h2>Svensk författningssamling SFS 1982:865</h2>
<h2>Förordning</h2>
<h2>om statsbidrag till kvinnoorganisationernas centrala verksamhet</h2>
<p>Utfärdad: 1982-09-16, ändring införd: t.o.m. SFS 1996:815 omtryck: SFS 1987:1053</p>
<h2>Inledande föreskrifter Villkor för statsbidrag</h2>
<p>Med medlem förstås i denna förordning den som under det närmast föregående budgetåret var ansluten till en lokalavdelning inom organisationen och som därvid har haft stadgeenliga möjligheter att påverka organisationens verksamhet, och uppbyggnad. För att räknas som medlem krävs dessutom att hon eller han har fyllt eller under kalenderåret fyller 15 år och har erlagt stadgeenlig medlemsavgift till organisationen för det verksamhetsår som upphörde under det närmast föregående budgetåret. Förordning (1987:1053).</p>
<p>Med lokalavdelning förstås i denna förordning sådan avdelning av en kvinnoorganisation för vilken gäller att medlemmarna och organ, som utses av medlemmarna, beslutar om avdelningens verksamhet. För att räknas som lokalavdelning krävs dessutom att avdelningen har genomfört minst tio sammankomster under det verksamhetsår som upphörde under det närmast föregående budgetåret.</p>
<p>För invandrarkvinnors organisationer kan i särskilda fall medges undantag från kravet att organisationen skall ha lokalavdelningar i minst hälften av landets landstingskommuner. Förordning (1987:1053).</p>
<h2>Två bidragsformer</h2>
<p>Ett helt grundbidrag ges till organisationer som har fler än 3 000 medlemmar. Till organisationer som har ett färre antal medlemmar ges ett halvt grundbidrag.</p>
<p>Det rörliga bidraget ges för utveckling och förnyelse av kvinnoorganisationernas verksamhet. Förordning (1995:673).</p>
<h2>Ansökan om statsbidrag</h2>
<p>En ansökan om grundbidrag respektive rörligt bidrag skall göras skriftligen och ges in till Inrikesdepartementet senast den 1 december närmast före bidragsårets början.</p>
<p>Till ansökan skall fogas organisationens stadgar och en verksamhetsberättelse med en kostnadsredovisning för det senaste verksamhetsåret, som är bestyrkt av organisationens revisor. Organisationen är skyldig att lämna också andra uppgifter som krävs för prövningen av ansökan. Förordning (1996:815).</p>
<h2>Bilaga 3</h2>
<h2>Exempel på kvinnors organisering oktober 2003</h2>
<p>Texterna nedan är i förekommande fall hämtade ifrån kvinnoorganisationernas egna hemsidor.</p>
<h2>1,6 miljonerklubben</h2>
<p>Organisationen vill vara en stark påtryckargrupp för att förbättra villkoren för kvinnors hälsa och status.</p>
<p>Webbsida: www.1.6miljonerklubben.com</p>
<h2>ACCA – Feministisk Kultur, Lärdom och Livslust!</h2>
<p>ACCA är ett rikstäckande nätverk med målet att bedriva kvinnofrigörelsekamp med helhetssyn, humor och humör, av, med, för, om flickor och kvinnor.</p>
<p>E-post: brida@telia.com</p>
<h2>AKN – Afrikanska Kvinnors Nätverk</h2>
<p>AKN bedriver olika aktiviteter för afrikanska kvinnor i Stockholmsområdet.</p>
<p>Afrikanska Kvinnors Nätverk, c/o LDA, Solidaritetsrörelsens Hus Tegelviksgatan 40 116 41 Stockholm</p>
<h2>Afrikanska kvinnor tillsammans</h2>
<p>Östbergabackarna 27 125 72 Älvsjö</p>
<h2>Arabiska Demokratiska kvinnoförbundet</h2>
<p>Kvinnoorganisation för arabiska kvinnor i Stockholmsområdet</p>
<p>Arabiska Demokratiska kvinnoförbundet Silkeborgsgat 10 164 48 Kista</p>
<h2>Assyriska Kvinnoförbundet</h2>
<p>Verkar för en ökad politisk och samhällelig medvetenhet bland assyriska kvinnor i Sverige samt vill underlätta assyriska kvinnors och andra invandrarkvinnors anpassning till det svenska samhället.</p>
<p>Assyriska Kvinnoförbundet Åkaregatan 21 603 60 Norrköping</p>
<h2>Azerbajdzjanska Kvinnoföreningen Ynar</h2>
<p>Korsklevegatan 2 418 72 Göteborg</p>
<h2>Azerbajdzjanska Kvinnoföreningen Sevil</h2>
<p>Box 21001 200 21 Malmö</p>
<h2>Azerbajdzjanska Kvinnoföreningen Günesh</h2>
<p>Box 50127 104 05 Stockholm</p>
<h2>Allt är möjligt</h2>
<p>Allt är möjligt är ett mediekritiskt nätverk som verkar genom bland annat föredrag, artiklar och böcker.</p>
<p>Webbsida: www.alltarmojligt.se</p>
<h2>Aniara</h2>
<p>Aniara är ett nätverk av framför allt unga kvinnor i Umeåområdet som verkar på olika områden.</p>
<p>E-post: Aniara_umea@hotmail.com</p>
<h2>AGORA</h2>
<p>AGORA är en kvinnoverksamhet i Göteborg med bland annat café och rådgivning. De har varje termin ett tjugotal kvinnogrupper och kurser igång.</p>
<p>Webbsida: www.agora-gbg.se/</p>
<h2>Avantgarde</h2>
<p>Avantgarde är en nationell e-grupp med syftet att vara ett diskussionsforum, där unga s-kvinnor kan diskutera frågor utan att män ”tar över”.</p>
<p>Webbsida: www.avant-garde.nu</p>
<h2>Bosnien och Hercegovinas Kvinnoriksförbund i Sverige</h2>
<p>Box 318 541 27 Skövde</p>
<p>E-post: info@bihsavezzena.com</p>
<h2>Bosnisk-Svenska Kvinnoförbundet</h2>
<p>Box 38046 100 64 Stockholm</p>
<h2>BPW Sweden – Yrkeskvinnors Riksförbund</h2>
<p>Förbundet samlar kvinnor från alla yrkesområden och jobbar med att påverka i aktuella samhällsfrågor.</p>
<p>Webbsida: www.bpw-europe.org.sweden</p>
<h2>Byggnads kvinnliga nätverk</h2>
<p>Nätverk för kvinnor inom Byggnadsarbetarförbundet.</p>
<p>Byggnads kvinnliga nätverk Hagagatan 2 106 32 Stockholm</p>
<h2>Centerkvinnorna</h2>
<p>Kvinnoorganisation med anknytning till Centerpartiet.</p>
<p>Centerkvinnorna Box 2200 103 15 Stockholm</p>
<p>Webbsida: www.centerkvinnorna.se/</p>
<h2>Civilingenjörsförbundet/Civilekonomerna kvinnliga nätverk</h2>
<p>Nätverk för kvinnor inom Civilingenjörsförbundet.</p>
<p>Kvinnliga nätverket CF</p>
<p>Box 1419 111 84 Stockholm</p>
<h2>Deaföreningen för Kvinnomuséer i Sverige</h2>
<p>Föreningen vill stärka kvinnokulturens ställning på våra museer.</p>
<p>Deaföreningen</p>
<p>Artillerigatan 22 114 51 Stockholm</p>
<h2>Dövas kvinnoförening i Stockholm</h2>
<p>Föreningens arbetar för döva kvinnor i Stocholm. Har kulturell och social samvaro, studieverksamhet samt en texttelefonjour för döva misshandlade kvinnor.</p>
<p>Webbsida: www.dvkf.org</p>
<h2>Elektra</h2>
<p>Projektet Elektra  arbetar med unga utsatta invandrarkvinnor som lever under hedersrelaterat förtryck.</p>
<p>E-post: elektra@fryshuset.se</p>
<h2>EMRIS – Ensamstående Mammors Rättigheter i Samhället</h2>
<p>Emris vill höja den ensamma mammans status och sprida information om situationen för ensamstående mammor och deras barn.</p>
<p>EMRIS c/o Kvinnohuset Blekingegatan 67 B 116 62 Stockholm</p>
<p>E-post: emris@stockholm.mail.telia.com</p>
<h2>Felira</h2>
<p>FE(minist)LI(beral)RA(dikal) arbetar för att främja feministiskt tänkande bland Sveriges liberaler samt skapa nätverk mellan Feliror i alla åldrar.</p>
<p>Webbsida: www.felira.nu</p>
<h2>Forum Kvinnor och Handikapp</h2>
<p>Föreningen verkar för att förbättra situationen för kvinnor med funktionsnedsättningar inom alla samhällsområden.</p>
<p>Forum Kvinnor och Handikapp Klara Södra kyrkogata 20 111 52 Stockholm</p>
<p>E-post: kvinnor.handikapp@swipnet.se</p>
<h2>Fågel Fenix</h2>
<p>Fågel Fenix är en webbaserad mötesplats för kvinnor som lever/har levt i relationer där de blivit misshandlade av en närstående man. Webbsida: www.fagelfenix.net</p>
<h2>Filippinska Kvinnorättsforum</h2>
<p>Organisation för filippinska kvinnor i Sverige. Arbetar bland annat med kvinnors rättigheter i samhället och mot våld mot kvinnor.</p>
<p>Filippinska Kvinnorättsforum Älvdalsvägen 181 165 75 Hässelby E-post: info@wrf.nu</p>
<h2>Fredrika-Bremer-förbundet</h2>
<p>Förbundet har till uppgift att förverkliga jämställdhet mellan kvinnor och män med samma möjligheter, rättigheter och samma skyldigheter i hem, yrkesliv och samhälle.</p>
<p>Webbsida: www.fredrika.org</p>
<h2>Frihetsfeminsterna</h2>
<p>Frihetsfeministerna tror att liberalism och kapitalism är de viktigaste jämställdhetsverktygen.</p>
<p>Webbsida: www.frihetsfeminism.nu</p>
<h2>Fristående Husmorsförbundet</h2>
<p>Förbundet bröt sig ur Husmorsförbundet Hem och samhälle 1992. Arbetar för kvinnors och mäns lika rättigheter, skyldigheter i hem, yrkesliv och samhälle.</p>
<p>Fristående Husmorsförbundet c/o Paulsson, Sundsgatan 11 A 230 44 Bunkeflostrand</p>
<h2>Företagarna/Fröken</h2>
<p>Fröken är ett nätverk för kvinnor inom företagarna.</p>
<p>Företagarna/Fröken Norrgatan 5 352 33 Växjö</p>
<h2>Föreningen för SUS-kvinnoprojekt i Bangladesh</h2>
<p>SUS är ett kvinno- och byutvecklingsprojekt i Bangladesh. Målsättningen är att i Sverige bedriva informations- och insamlingsverksamhet.</p>
<p>Föreningen för SUS-kvinnoprojekt i Bangladesh Glanshammarsgatan 91 124 72 Bandhagen</p>
<h2>Föreningssparbanken Kvinnor & Ekonomis nätverk SWN</h2>
<p>Föreningens syfte är att främja kvinnors företagande och nyföretagande med hjälp av IT och kompetenshöjning.</p>
<p>Webbsida: www.swn.se</p>
<h2>Föreningen Pennskaftet</h2>
<p>Pennskaftet är en förening för kvinnliga journalister och fotografer i västsverige.</p>
<p>Föreningen Pennskaftet c/o T. Thorsell</p>
<p>Överås Parkväg 12 412 74 Göteborg</p>
<h2>Föreningen Tealogerna</h2>
<p>Föreningens syfte är att på olika sätt sprida kunskaper om tealogi – om den kvinnliga gudsbilden.</p>
<p>Föreningen Tealogerna c/o J. Welborn Lyckovägen 9 167 52 Bromma</p>
<h2>Föreningen Zora</h2>
<p>Målet är att verka för jämställdhet och jämlikhet i Västra Götaland. Zora har verksamhet för unga tjejer på fritidsgårdar och verksamhet för bisexuella och lesbiska kvinnor.</p>
<p>Webbsida: www.zora.tk</p>
<h2>Gavlekvinnor</h2>
<p>Gavlekvinnor är ett nätverk för kvinnliga företagare i Gävle. c/o Gna, Box 1324 801 37 Gävle</p>
<h2>Glöm Aldrig Pela och Fadime-föreningen</h2>
<p>Föreningen arbetar med att hjälpa utsatta invandrarkvinnor och flickor, bland annat genom information till kvinnor om deras självklara mänskliga rättigheter .</p>
<p>Webbsida: www.pelafadime.org</p>
<h2>Haro</h2>
<p>En riksorganisation som arbetar för valfrihet, jämställdhet och föräldraskap.</p>
<p>Webbsida: www.haro.to</p>
<h2>HBTQ – feministiskt nätverk</h2>
<p>Ett nätverk för homosexuella, bisexuella, transsexuella och queerfeminister som vill jobba med nätverkets frågor i Stockholmsområdet.</p>
<p>E-post: listan@joyit.nu</p>
<h2>Högsbo Sisjöns Företagarförening Kvinnliga nätverk</h2>
<p>Gulinshuset Ekonomivägen 4 435 33 ASKIM</p>
<p>E-post: infomakl@netg.se</p>
<h2>Integrationscentrum för kvinnor</h2>
<p>Organisationen bildades för att skapa en mötesplats för invandrarkvinnor främst i Biskopsgåden i Göteborg. Centret erbjuder bland annat kurser i svenska, cirklar och studiebesök.</p>
<p>Webbsida: ick@ick.nu</p>
<h2>IKF – Internationella Kvinnoförbundet</h2>
<p>IKF grundades 1988 av ett antal svenska och invandrade kvinnor och vänder sig till kvinnor från alla länder i Sverige.</p>
<p>Webbsida: http://hem.spray.se/ikf-sverige</p>
<h2>IKFF – Internationella Kvinnoförbundet för Fred och Frihet</h2>
<p>Svenska IKFF omfattar 9 kretsar med egna lokala aktiviteter. Webbsida: www.ikff.s</p>
<h2>Innovativa kvinnor</h2>
<p>Föreningen har som övergripande mål att skapa möjligheter för fler kvinnor att komma ut med sina produkter på marknaden och att få dem att identifiera sig som uppfinnare och innovatörer.</p>
<p>Webbsida: www.innovativa-kvinnor.nu</p>
<h2>ITQ</h2>
<p>ITQ är en del av Dataföreningen i Sverige och är ett regionalt nätverk i Östergötland med nationell förankring, som verkar för att kvinnor aktivt ska påverka utvecklingen inom IT-området.</p>
<p>Webbsida: www.dfs.se</p>
<h2>Iranska riksförbundet, kvinnosektionen</h2>
<p>Iranska riksförbundet, kvinnosektionen Box 7033 174 07 Sundbyberg</p>
<h2>JAQT/Wilda</h2>
<p>Regionala och lokala jaktnätverk för kvinnor inom Jägarförbundet. Webbsida: www.jagareforbundet.se/wilda</p>
<h2>KSAN – Kvinnoorganisationernas Samarbetsråd i Alkohol- och Narkotikafrågor</h2>
<p>KSAN är en paraplyorganisation/nätverk för 28 svenska kvinnoorganisationer som arbetar med frågor kring alkohol, narkotika och läkemedel utifrån ett kvinnoperspektiv.</p>
<p>Webbsida: www.ksan.se</p>
<h2>Kristdemokratiska Kvinnoförbundet</h2>
<p>Kvinnoorganisation med anknytning till Kristdemokraterna Webbsida: www.kvinnor.kristdemokrat.se</p>
<h2>KSO – Kvinnojourernas Stöd Organisation</h2>
<p>En paraplyorganisation var syfte är att stödja kvinnojourernas arbete.</p>
<p>Webbsida: www.kvinnojouren.nu</p>
<h2>Kvinna till Kvinna</h2>
<p>Kvinna till kvinna är en insamlingsstiftelse med internationell verksamhet som stöds av ett stort antal svenska organisationer. Webbsida: www.iktk.se</p>
<h2>Kvinnliga Bilkåren</h2>
<p>Kvinnliga Bilkåren är en frivillig totalförsvarsorganisation som rekryterar och utbildar fordonsförare till totalförsvaret. Är Sveriges enda motororganisation endast för kvinnor.</p>
<p>Webbsida: www.skbr.a.se</p>
<h2>Kvinnofolkhögskolan</h2>
<p>En folkhögskola för kvinnor i Göteborg med två föreningar: Kvinnofolkhögsskolans stödförening och Kvinnofolkhögsskolans internationella förening JOYCE.</p>
<p>Webbsida: www.kvinno.fhsk.se</p>
<h2>Kvinnohusgruppen</h2>
<p>Kvinnohusgruppen är olika grupper av kvinnor som tillsammans driver Alla Kvinnors Hus i Stockholm (AKH). AKH fungerar som en kvinnojour med bland annat stödsamtal och skyddat boende.</p>
<p>Webbsida: www.allakvinnorshus.org</p>
<h2>Kvinnonätverket Horizont</h2>
<p>Tanken och behovet var att föra samman kvinnor som är aktiva inom föreningar och organisationer. c/o Integrationscentrum för kvinnor Friskväderstorget 3 418 38 Göteborg</p>
<h2>Kommittén för försvaret av iranska kvinnors rättigheter</h2>
<p>Box 100 35 400 70 Göteborg E-post: pice@swipnet.se</p>
<h2>Kvinnor för mission</h2>
<p>Organisationen arbetar med att synliggöra kvinnors situation och stärka deras ställning i kyrkan och samhället.</p>
<p>Webbsida: http://skm.svenskakyrkan.se/kvinnorformission</p>
<h2>Kvinnor i samverkan</h2>
<p>Föreningens syfte är att ge kvinnor i tredje världen en chans till utveckling så att de kan påverka och förbättra sin egen livssituation. Stödet ska vara en hjälp till självhjälp.</p>
<p>Kvinnor i samverkan Borgaregatan 12 416 66 GÖTEBORG Tfn: 031-21 20 68</p>
<h2>Kvinnors Nätverk</h2>
<p>Förening för att stärka kvinnor från olika kulturer i Stockholmsområdet. Har jourtelefon och arbetar med att starta nätverk i andra städer.</p>
<p>Webbsida: www.KvinnoNet.org</p>
<h2>KvinnoSIOS</h2>
<p>Kvinnoorganisation inom paraplyorganisationen SIOS som är till för olika etniska föreningar.</p>
<p>Webbsida: www.sios.org/verksam/Agrupper/Agrupper</p>
<h2>Kurdiska kvinnoföreningen i Göteborg</h2>
<p>Kurdiska kvinnoföreningen i Göteborg Siriusgatan 20 415 22 Göteborg</p>
<h2>KKFS – Kurdistans Kvinnoförbund i Sverige</h2>
<p>Webbsida: www.kurdiskarf.org</p>
<h2>Kvinnofrid</h2>
<p>Kvinnofrid är en politiskt och religiöst obunden ideell förening med syftet att sprida kunskap om kvinnomisshandel, debattera hur vi ska uppnå kvinnofrid och hjälpa utsatta kvinnor och barn.</p>
<p>Webbsida: www.kvinnofrid.com</p>
<h2>Kvinnofronten</h2>
<p>Kvinnofronten är en partipolitiskt oberoende organisation i Stockholm.</p>
<p>Webbsida: www.kvinnofronten.nu</p>
<h2>Kvinnohöjden</h2>
<p>Kvinnohöjden är en feministisk kurs- och gästgård som ägs och drivs av Kvinnohögskolegruppen. Alla kvinnor är välkomna att gå kurser eller komma som gäst.</p>
<p>Webbsida: http://w1.873.telia.com/~u87306088/</p>
<h2>Kvinnor för Fred</h2>
<p>Kvinnor för Fred är en partipolitiskt och religiöst obunden fredsförening med kvinnoperspektiv som grund.</p>
<p>Webbsida: www.kvinnorforfred.com</p>
<h2>Kvinnor i Svenska Kyrkan</h2>
<p>Kvinnor i Svenska Kyrkan är en riksorganisation med tio lokalavdelningar som bland annat arbetar med jämställdhet, religion och fredsfrågor samt med att motverka kvinnoförtryck.</p>
<p>Webbsida: www.svenskakyrkan.se/kvinnor</p>
<h2>Kvinnor Kan</h2>
<p>Förening som främst jobbar med yrkesrelaterade frågor.</p>
<p>Webbsida: www.kvinnorkan.se</p>
<h2>Kvinnohusgruppen</h2>
<p>Kvinnohuset</p>
<p>Blekingegatan 67 B 116 62 Stockholm</p>
<h2>Kvinnorättsgruppen i Amnesty</h2>
<p>Grupp inom Amnesty som arbetar med mot all form av psykiskt och fysiskt våld mot kvinnor, som trafficking, könsstympning, hedersmord, sexuell tortyr m.m.</p>
<p>Webbsida: www2.amnesty.se/krg.nsf/krgruppen</p>
<h2>Kvinnor Utan Gränser</h2>
<p>Organisation för olika feministiska grupper.</p>
<p>Webbsida: www.kugs.info</p>
<h2>Kvinnokooperativet Saga</h2>
<p>Kooperativets syfte är att skapa mötesplatser för kvinnor, främja bildandet av nätverk, medverka till kunskapsåtervinning och i övrigt verka för en förbättring av kvinnors villkor i samhället.</p>
<p>Webbsida: www.saga.se</p>
<h2>Kvinna Skaraborg</h2>
<p>Kvinna Skaraborg främjar jämställdhet, erfarenhetsutbyte och kompetenstillväxt och strävar efter en rättvis fördelning av regionala medel.</p>
<p>Webbsida: www.kvinnaskaraborg.se</p>
<h2>Kvinnliga chefer i Landstingen</h2>
<p>Nätverkets mål är utbyte av erfarenheter kring den egna verksamheten och ledarskapsutveckling.</p>
<p>Kvinnliga chefer i Landstingen Landstingsförbundet Hornsgatan 20 118 82 Stockholm</p>
<h2>Kvinnliga Tandläkarklubben</h2>
<p>Förening för kvinnliga tandläkare.</p>
<p>Kvinnliga tandläkarklubben Baggebytorg 2, 8 tr 181 36 Lidingö</p>
<h2>Ken – feministisk filmförening</h2>
<p>Ken – feministisk filmförening Västra Kyrkog 8b 903 29 Umeå</p>
<h2>Kön spelar roll</h2>
<p>Nätverk för ungdomsorganisationer.</p>
<p>Kön spelar roll Nioörtsv. 34 126 32 Hägersten</p>
<h2>Liberala kvinnor</h2>
<p>Folkpartiets kvinnoorganisation. 113 83 Stockholm</p>
<h2>Lira</h2>
<p>Musikförening för tjejer på Gotland.</p>
<p>Webbsida: www.listen.to/lira</p>
<h2>Lunds KvinnoForum</h2>
<p>Föreningen är partipolitisk och religiöst obunden och vänder sig till kvinnor av alla nationaliteter.</p>
<p>Lunds kvinnoforum Grönegatan 20 222 24 Lund</p>
<h2>LedarskapsAkademien för kvinnor i Göteborg</h2>
<p>LedarskapsAkademin för kvinnor i Göteborg</p>
<p>Webbsida: www. Ledarskapsakademien.se</p>
<p>Liberia Dujar Association är en politiskt och religiöst oberoende förening med syfte att stödja människor som flytt undan inbördeskriget i Liberia.</p>
<p>Webbsida: www.liberiadujar.org</p>
<h2>Lottorna</h2>
<p>Lottorna är Sveriges största frivilliga försvarsorganisation för kvinnor.</p>
<p>Webbsida: www.lottorna.se</p>
<h2>LRF kvinnor</h2>
<p>LRF Kvinnor är ett nätverk för kvinnor som är lantbrukare eller boende på landsbygden.</p>
<p>LRF Kvinnor Box 477 751 05 Uppsala E-post: kvinnor@lrf.se</p>
<h2>Makedoniska Riksförbundet i Sverige – kvinnosektionen</h2>
<p>Kvinnosektionen Box 47037 402 57 Göteborg</p>
<h2>Metodistkyrkans kvinnoförbund</h2>
<p>Kvinnoförbund inom metodistkyrkan.</p>
<p>Webbsida: www.metodistkyrkan.se/mkk</p>
<h2>Miljöpartiets kvinnopolitiska utskott</h2>
<p>Webbsida: www.mp-kvinnoutskott.says.it</p>
<h2>Moderatkvinnor</h2>
<p>Nätverk för kvinnor inom Moderaterna.</p>
<p>Webbsida: www.moderatkvinnorna.moderat.se</p>
<h2>Nationella nätverket för kvinnliga poliser</h2>
<p>Ett rikstäckande nätverk för kvinnliga poliser. Syftet är att stärka kvinnliga poliser i deras yrkesroll.</p>
<p>E-post: a.goran@spray.se</p>
<h2>Ninja</h2>
<p>Ninja är ett nätverk för alla som vill se fler brudar på Karlstads musikscen.</p>
<p>Webbsida: www.ninjaforum.nu/</p>
<h2>NRC – Svenska Riksförbundet Nationellt ResursCentrum</h2>
<p>NRC arbetar för ett jämställt samhälle där kvinnors kompetens, erfarenheter och perspektiv tas till vara och kvinnors och mäns insatser värderas lika. Har både regionala och lokala resurscentra.</p>
<p>Webbsida: www.nrckvinnor.org</p>
<h2>Nätverket för Feministiskt Självförsvar i Sverige</h2>
<p>Feministiskt Självförsvar syftar till att vara ett effektivt försvar för kvinnor mot mäns våld och kränkningar. På olika orter finns grupper eller enskilda kvinnor som tränar i ledarfria grupper och håller kurser.</p>
<p>Webbsida: www.fem.selfdefense.se</p>
<h2>Nätverket Göran</h2>
<p>Nätverket Göran är ett informellt nätverk för kvinnor som vill dela erfarenheter och få tips om hur man kan få balans i livet, mellan fritid och arbete och det har blivit Sydsveriges största kvinnliga nätverk.</p>
<p>Webbsida: http://goran.inlovewith.com/</p>
<h2>Nätverket Livskryddorna</h2>
<p>Nätverket omfattar 30 kvinnor från Ullaredsområdet i Hallands inland och dess närområde. Syftet är att ge stöd inom kvinnogruppen.</p>
<p>Webbsida: www.livskryddorna.com</p>
<h2>Nätverket mot porr och prostitution</h2>
<p>Nätverketet anser att sexuellt våld och förtryck genom bland annat porrindustri, prostitution, incest, trafficking, våldtäkt, sexuella trakasserier och kvinnomisshandel hör ihop, och är delar av den könsmaktsordning som de vill krossa.</p>
<p>E-post: anti_prostitution@yahoogroups.com</p>
<h2>Pirata</h2>
<p>Pirata är en feministisk organisation i Stockholm för alla tuffa punkbrudar.</p>
<p>Webbsida: http://medlem.spray.se/pirataa/</p>
<h2>Polsk-Svenska Kvinnoförbundet i Sverige</h2>
<p>Box 5025 102 41 Stockholm</p>
<h2>PIKO – Portugisisktalande Kvinnors Organisation i Sverige</h2>
<p>Sommarvädersg. 10, 5 vån 418 33 Göteborg</p>
<h2>Persiska Kvinnoföreningen i Norrköping</h2>
<p>Persiska Kvinnoföreningen har som syfte att försöka få iranska kvinnor att bli medvetna om sina egna resurser och rättigheter.</p>
<p>Persiska kvinnoföreningen Repslagaregatan 7 602 25 Norrköping</p>
<h2>Qurry</h2>
<p>Qurry arbetar för att stimulera och stärka kvinnligt företagande i norra Skaraborg.</p>
<p>Webbsida: www.qurry.nu</p>
<h2>Riksförbundet Hem och Samhälle</h2>
<p>Förbundet kämpar bland annat för jämställdhet, värnar om familjen och bevakar konsumentfrågor.</p>
<p>Webbsida: www.hemochsamhalle.a.se/</p>
<h2>RIFFI – Riksförbundet Internationella Föreningen för Invandrarkvinnor</h2>
<p>Föreningens målsättning är att hjälpa flykting- och invandrarkvinnor att uppnå jämställdhet i hemmet, i yrkeslivet och i hela samhället samt att arbeta för ett mångkulturellt samhälle.</p>
<p>Webbsida: http://www.riffi.org/</p>
<h2>RISK – Riksföreningen stoppa kvinnlig könsstympning</h2>
<p>Föreningen arbetar emot kvinnlig könsstympning i enlighet med FN:s barnkonvention.</p>
<p>Webbsida: www.risk.se</p>
<h2>Rsci – Riksorganisationen stödcentrum mot incest</h2>
<p>Rsci är en ideell partipolitiskt obunden organisation och kvinnojour med och för kvinnor som varit utsatta för incest eller andra sexuella övergrepp som barn.</p>
<p>Webbsida: http://www.rsci.nu/</p>
<h2>Riksföreningen Anorexi/Bulimi-Kontakt</h2>
<p>Anorexi/Bulimi-Kontakt är en ideell förening med syfte att sprida information och stödja personer med ätstörningar samt deras anhöriga.</p>
<p>Webbsida: www.abkontakt.se</p>
<h2>ROKS – Riksorganisationen för Kvinno- och tjejjourer i Sverige</h2>
<p>Roks är en sammanslutning av självständiga kvinnojourer, tjejjourer och andra idella kvinnoföreningar med jourtelefon i Sverige. Webbsida: www.roks.se</p>
<h2>Rockrebeller</h2>
<p>Rockrebeller är en förening för musikintresserade tjejer i Uppsala. Webbsida: http://rebell.nu</p>
<h2>S-kvinnor – Sveriges socialdemokratiska kvinnoförbund</h2>
<p>Verkar för ett samhälle där kvinnor och män är jämställda, där kön och klass ställs sida vid sida.</p>
<p>Kvinnoförbund, S-kvinnor Box 70 458 107 26 Stockholm</p>
<h2>Sàràhkká-Sàpmi</h2>
<p>Förening för samiska kvinnor. Webbsida: www.same.net/~sarahkka</p>
<p>She's got the beat är en feministisk musikförening som bildades i Umeå 1999.</p>
<p>Webbsida: http://www.sgtb.net</p>
<h2>SKEN – Stiftelsen Svenska Kvinnors Europa Nätverk</h2>
<p>SKEN vill öka kvinnors delaktighet i europasamarbetet.</p>
<p>SKEN Box 13019 103 01 Stockholm</p>
<h2>SKR – Sveriges Kvinnojourers Riksförbund</h2>
<p>SKR samlar som ROKS tjej- och kvinnojourer och arbetar mot mäns våld mot kvinnor.</p>
<p>Webbsida: www.kvinnojour.com/</p>
<h2>Stödjande Romska Kvinnocenter</h2>
<p>Kvinnocentret arbetar bland annat med att utveckla romska kvinnors jämställdhet och självständighet.</p>
<p>Stödjande Romska Kvinnocenter Annastigen 6 931 70 Skellefteå</p>
<h2>Svenska Baptisternas Kvinnoförbund</h2>
<p>Förbundet samlar kvinnor inom församlingarna som är anslutna till Svenska Baptistsamfundet.</p>
<p>Webbsida: www.sbkf.baptist.se</p>
<h2>Sveriges Ekumeniska Kvinnoråd</h2>
<p>Sveriges Ekumeniska Kvinnoråd (SEK) är ett forum för kristna kvinnor i Sverige och en samarbetsorganisation för kvinnofrågor i kyrkliga sammanhang.</p>
<p>Webbsida: www.skr.org</p>
<h2>Sveriges Kvinnolobby</h2>
<p>Kvinnolobbyn är en paraplyorganisation för svensk kvinnorörelse som samlar ett 3o-tal kvinnoorganisationer.</p>
<p>Webbsida: www.sverigeskvinnolobby.se</p>
<p>Sveriges Quinnoråd arbetar för jämställdhet på samhällets alla plan och på kvinnors villkor.</p>
<p>Webbsida: www.sweq.nu</p>
<h2>Sverigeunionen av Soroptimistklubbar</h2>
<p>Den svenska unionen av soroptimistklubbar utgörs av 74 klubbar. Soroptimismens syften är bland annat stärkande av kvinnans ställning och mänskliga rättigheter för alla.</p>
<p>Webbsida: http://home.swipnet.se/soroptimist/</p>
<h2>Svenska Kvinnors Vänsterförbund</h2>
<p>Svenska Kvinnors Vänsterförbund verkar för ett demokratiskt samhälle fritt från alla former av förtryck, med en ekonomi som inte bygger på profit utan på människors behov.</p>
<p>Webbsida: www.svenskakvinnor.nu</p>
<h2>Svenska UNIFEM Kommittén</h2>
<p>Webbsida: www.svenskaunifem.a.se</p>
<h2>Systerjouren Somaya</h2>
<p>Tjejjouren 08-795 95 91</p>
<p>E-post: kvinnojouren@somaya.nu och tjejjouren@somaya.nu</p>
<h2>Stiftelsen Kvinnoforum</h2>
<p>Kvinnoforum arbetar med information, utbildning, forskning, klientarbete och förändringsarbete för att förbättra villkoren för kvinnor ur ett genderperspektiv.</p>
<p>Webbsida: www.kvinnoforum.se</p>
<h2>Sveriges Kvinnliga Läkares Förening</h2>
<p>Förening för kvinnliga läkare.</p>
<p>Webbsida: www.klf.se</p>
<h2>Stiftelsen Mälardalens Kvinnolobby</h2>
<p>Kvinnolobbyn vill bland annat vara ett forum för kommunikation och debatt om kvinnors villkor i arbetsliv och samhälle samt främja regional utveckling och sprida kunskap om europasamarbetet.</p>
<p>Webbsida: www.kvinnolobbyn.u.se</p>
<h2>Terrafem</h2>
<p>Terrafem arbetar ideellt för kvinnors och flickors rätt att leva utan mäns våld och dominans och de driver bland annat Sveriges enda rikstäckande jourtelefon för kvinnor/flickor med utländsk härkomst, med möjlighet till hjälp på cirka 35 språk.</p>
<p>Webbsida: www.terrafem.org/</p>
<h2>Turkiska Kvinnoföreningen</h2>
<p>Gustaf Dalénsgatan 11 417 05 Göteborg</p>
<p>Tfn: 031-50 82 56</p>
<h2>Tuva</h2>
<p>Samarbetsorganisation för musikföreningar för kvinnor.</p>
<h2>Vita bandet</h2>
<p>Vita bandet är en ekumenisk kvinnoorganisation på kristen grund som bland annat arbetar för en helnykter livsstil.</p>
<p>Webbsida: www.vitabandet.org.se</p>
<h2>VSQL - Västsvenska Quinnors Lobby</h2>
<p>Föreningens ändamål är att främja samarbetet mellan kvinnor i Västsverige, i Europa samt att arbeta för jämställdhet i beslutande organ.</p>
<p>VSQL</p>
<p>Grolanda Hässjabacken 520 40 Floby</p>
<h2>Vänsterpartiets kvinnoutskott</h2>
<p>Vänsterpartiet Box 12 660 112 93 Stockholm</p>
<h2>WomenAid</h2>
<p>Women Aid är en partipolitiskt och religiöst obunden organisation som engagerar svenskt näringsliv för att hjälpa kvinnor utsatta för misshandel, förtryck, prostitution och våldtäkt.</p>
<p>Webbsida: www.womenaid.nu</p>
<h2>Zonta International</h2>
<p>Zonta International är en religiöst och partipolitiskt obunden, världsomfattande service- och nätverksorganisation av yrkesverksamma personer i ledande ställning.</p>
<p>Webbsida: www.zonta21.nu</p>
<h2>WIZO – Womens International Zionist organisation i Sverige</h2>
<p>Ansvarar för svenska institutioner i Sverige. Stor del rör verksamheter för kvinnor och barn i Israel.</p>
<p>WIZO i Sverige Box 50 53</p>
<p>102 42 Stockholm</p>
