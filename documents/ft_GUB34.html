<h1>Svenska partnerskap</h1>
<h2>– en översikt</h2>
<p>Rapport 1 till Organisationsutredningen för regional tillväxt</p>
<h2>Stockholm 2006</h2>
<h2>Förord</h2>
<p>Syftet med rapporten ”Svenska partnerskap – en översikt” är att ge en bred beskrivning av hur arbetet i s.k. partnerskap fungerar i Sverige. Rapporten har författats av Peter Gorpe på uppdrag av Organisationsutredningen för regional tillväxt. Utredningen har bl.a. haft till uppgift att kartlägga och analysera partnerskapets roll och funktion i programarbete och genomförande av EU:s sammanhållningspolitik.</p>
<p>Peter Gorpe har en mångårig erfarenhet av regionalt utvecklingsarbete i Stockholms län och har som forskare och utredare arbetat med frågor om organisation, planering och styrning.</p>
<p>Genom Sveriges medlemskap i EU har olika partnerskap blivit en viktig del av vårt planeringslandskap. Det har genomförts flera utvärderingar av olika EU-program och nationella program för tillväxt och utveckling, där frågor om partnerskap ingår. Någon motsvarande samlad beskrivning och jämförelse mellan olika partnerskap som ges här har dock inte gjorts. Jämförelserna och slutsatserna i studien bygger på en relativt bred enkät till ledamöter i ett femtiotal olika partnerskap. Författaren för en intressant diskussion kring partnerskap som begrepp och ger en samlad redovisning och bedömning av deltagande i partnerskap, bl.a. utifrån deltagarnas uppfattning om ansvar, roll, uppgift, självbild och syn på framtiden.</p>
<p>Rapporten utgör en fristående rapport till utredningen och författaren svarar själv för innehållet. Organisationsutredningens slutsatser och förslag redovisas i utredningens del- och slutbetänkande.</p>
<p>Stockholm i januari 2006</p>
<p>Lars Högdahl 1.7 Sambanden mellan RTP- och  EU-partnerskap inte</p>
