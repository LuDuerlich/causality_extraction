<h1>Sammanfattning</h1>
<h2></h2>
<p>Mitt uppdrag är att bedöma om Sveriges Television bör få mö jlighet att starta en betal-TV-kanal vid sidan om den ordinarie public service-verksamheten. I detta delbetänkande presenteras förslag till förutsättningar som bör gälla för att Sveriges Television skall få denna möjlighet.</p>
<h2>Förslag</h2>
<p>Sveriges Television bör få möjlighet att bedriva betal-TV- verksamhet vid sidan av sitt nuvarande programutbud. Betal-TV- verksamheten skall hållas åtskild från den verksamhet som finansieras med medel från rundradiokontot och bedrivas i enlighet med nedan angivna villkor:</p>
<p>· Betal-TV-verksamheten skall syfta till att komplettera programutbudet i de ordinarie kanalerna SVT1 och SVT2. Programverksamheten i de ordinarie kanalerna skall bedrivas enligt nuvarande principer vad gäller val av program, kvalitetskrav, reprisering etc.</p>
<p>· Betal-TV-utbudet skall distribueras via det digitala marknätet i takt med att ett sådant nät byggs ut. Om andra distributionssätt används skall dessa utnyttja digital teknik och på sikt vara tillgängliga för huvuddelen av landets befolkning.</p>
<p>· Om flera olika distributionssätt används för Sveriges Televisions  betal-TV-verksamhet skall samma dekoder kunna användas vid mottagning oavsett distributionssätt.</p>
<p>· Betal-TV-verksamheten skall bedrivas i ett eller flera av Sveriges Television hel- ellermajoritetsägda aktiebolag.</p>
<p>· Betal-TV-verksamheten skall finansieras med avgifter från dem som utnyttjar denna verksamhet. Full kostnadstäckning skall eftersträvas. Medel från rundradiokontot får endast användas till aktiekapital i betal-TV-bolagen, däremot inte för att finansiera löpande kostnader som uppstår i betal-TV-verksamheten.</p>
<p>· Sveriges Television skall tillämpa affärsmässiga principer vid försäljning av programrättigheter och tekniska tjänster till de egna  betal-TV-bolagen. Vid försäljning av programrättigheter till andra programföretag skall detta ske på ett sådant sätt att syftet med den egna betal-TV-verksamheten inte motverkas.</p>
<p>Angående motiven till detta förslag se avsnitt 8.</p>
