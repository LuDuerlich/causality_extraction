<h1>Sammanfattning av uppdraget</h1>
<h2></h2>
<p>En delegation tillkallas med uppgift att förbereda, leda, stödja och utvärdera en försöksverksamhet där ett antal kommuner inom ramen för den totala garanterade undervisningstiden får organisera utbildningen i grundskolan utan timplan enligt förordningen den 18 november 1999 om försöksverksamhet med utbildning utan timplan i grundskolan. Försöksverksamheten skall inledas läsåret 2000/2001.</p>
<p>Försöksverksamhet utan timplan i grundskolan</p>
<p>Bakgrund</p>
<p>Regeringen har enligt propositionen Vissa skolfrågor m.m. (prop. 1998/99:110) till riksdagen gjort bedömningen att ett urval kommuner bör ges möjlighet att bedriva utbildning utan timplan i grundskolan under en femårig försöksperiod. Bakgrunden finns i departementsskrivelsen Utan timplan – med oförändrat uppdrag (Ds 1999:1). Riksdagen har ställt sig bakom regeringens bedömning (bet. 1999/2000:UbU5, rskr.1999/2000:15).</p>
<p>Enligt 15 kap. 4 § skollagen (1985:1100) får försöksverksamhet anordnas inom det offentliga skolväsendet enligt föreskrifter som meddelas av regeringen eller den myndighet som regeringen bestämmer. I sådana föreskrifter får undantag göras från organisatoriska bestämmelser i skollagen. Regeringen har denna dag utfärdat en förordning om försöksverksamhet med utbildning utan timplan i grundskolan.</p>
<p>Delegationens uppdrag</p>
<p>Delegationen skall: ─ ha det övergripande ansvaret för att förbereda, leda, stödja och utvärdera försöksverksamheten ─ initiera eventuella konferenser och nätverk som stöd för kommuner och skolor och ─ lämna underlag till regeringens ställningstagande om och i så fall hur timplanen i grundskolan skall avskaffas.</p>
<p>Delegationens uppföljnings- och utvärderingsuppdrag innebär att systematiskt undersöka och värdera: ─ om och hur kommunerna uppfyller de olika krav som ställs i försöksverksamheten ─ om kommunernas och skolornas uppföljning, utvärdering och egentillsyn är tillräcklig för att garantera kvalitet och likvärdighet ─ om och hur en avskaffad timplan medför en bättre måluppfyllelse för olika elevgrupper och ─ om det krävs justeringar i skollag, läroplan, kursplaner etc. eller i kraven på kvalitetskontroll om timplanen tas bort.</p>
<p>Delegationen skall: ─ lämna förslag till regeringen om vilka forsknings- och utvecklingsprojekt som skall knytas till försöksverksamheten och ─ välja ut ett antal fristående skolor som skall ingå i försöksverksamheten.</p>
<p>Det ingår i delegationens uppdrag att närmare utforma uppföljningen och utvärderingen av försöksverksamheten samt de olika forsknings- och utvecklingsuppdragen. Utvärderingen bör ge underlag för bedömning av effekterna av försöksverksamheten åtskilt från andra förändringar av betydelse för verksamheten. I utvärderingen skall bl.a. elevernas perspektiv belysas.</p>
<p>Delegationen skall söka samverkan med företrädare för olika intresseorganisationer, som representerar t.ex. elever, föräldrar och funktionshindrade via permanenta referensgrupper eller hearingar.</p>
<p>Tidsplan och arbetsformer</p>
<p>Delegationen skall under försöksperioden kontinuerligt lämna bidrag till skolutvecklingen genom att samla, beskriva, analysera och sprida erfarenheter från försöksverksamheten och den forskning som är knuten till denna. Ett delbetänkande skall lämnas senast den 31 december 2003. I betänkandet skall redogöras för de slutsatser som kan dras av försöksverksamheten. Delegationen skall också ta ställning till om det vid denna tidpunkt finns tillräckligt underlag för regeringens fortsatta ställningstagande i frågan om och i så fall hur timplanen kan avskaffas.</p>
<p>Om delegationen anser att ett sådant underlag inte föreligger år 2003 skall i stället ett förslag till regeringen lämnas i delegationens slutbetänkande och redovisas senast den 30 juni 2005. Slutbetänkandet skall innehålla en sammanfattande utvärdering av hela försöksverksamheten.</p>
<p>Oavsett om timplanen avskaffas eller inte skall vissa mer utvecklingsinriktade insatser inom försöksverksamhetens ram, bl.a. när det gäller utvärdering, kvalitetsutveckling och skolutveckling, kunna fortgå och rapporteras senast den 30 juni 2005. Detta gäller även de forskningsuppdrag som kommer att knytas till försöksverksamheten. (Utbildningsdepartementet)</p>
<p>Bilaga 3</p>
<p>Beslut vid regeringssammanträde den 11 december 2003</p>
<p>Förlängd tid för deluppdrag</p>
<p>Med stöd av regeringens bemyndigande den 18 november 1999 har chefen för Utbildningsdepartementet tillkallat en delegation med uppgift att förbereda, leda, stödja och utvärdera en försöksverksamhet där ett antal kommuner inom ramen för den totala garanterade undervisningstiden får organisera utbildningen i grundskolan utan timplan (dir. 1999:90). Delegationen skall enligt direktiven lämna ett delbetänkande senast den 31 december 2003 och slutredovisa sitt uppdrag senast den 30 juni 2005.</p>
<p>Utredningstiden för delegationens deluppdrag förlängs, vilket innebär att delegationen skall redovisa sitt delbetänkande senast den 15 mars 2004. (Utbildningsdepartementet)</p>
<p>Bilaga 4</p>
<p>Bilaga 3 till Skollagen (SFS 1985:1100)</p>
<p>Utbildningens omfattning i grundskolan i timmar om 60 minuter för ämnen och ämnesgrupper samt totalt</p>
<p>Ämnen</p>
<p>Vid skolans val får antalet timmar i timplanen för ett ämne eller en ämnesgrupp minskas med högst 20 procent. (SFS 2000:445)</p>
<p>Bilaga 5</p>
<h2>Krav på kommunerna och skolorna</h2>
<p>Försöksverksamhet med utbildning utan timplan i grundskolan – krav på kommunerna</p>
<p>Utgångspunkter</p>
<p>En försöksverksamhet med utbildning utan timplan innebär en fullständig befrielse från den nationella timplanens uppdelning i tid per ämne och ämnesgrupp. Hur tiden skall disponeras bestäms av de skolor som deltar i försöksverksamheten. Avsikten med försöksverksamheten är inte att den nationella timplanen, fastställd av riksdagen, skall ersättas av centralt fastställda kommunala timplaner.</p>
<p>Bestämmelserna om det totalt garanterade antalet timmar för hela grundskolan (6 665 timmar) samt ämnen och ämnesgrupper som framgår av bilaga 3 till skollagen (1985:1100) gäller även för skolor inom försöksverksamheten liksom möjligheten att enligt 2 kap. 2 § grundskoleförordningen (1994:1124) besluta om ytterligare undervisningstid utöver den tid som anges i timplanen. Inom försöksverksamheten skall vidare beaktas på vilket sätt skolorna tillgodoser möjligheten för eleverna att göra egna val.</p>
<p>Kommunens beslut om ansökan</p>
<p>Beslut om att ansöka om att få delta i försöksverksamheten skall fattas av kommunen.</p>
<p>Nationellt fastställda krav</p>
<p>För att ges möjlighet att delta i försöksverksamheten skall såväl kommunen som skolan uppfylla vissa nationellt fastställda krav. I stort handlar det om ett tydliggörande av de krav som redan ställs på kommuner och skolor inom ramen för mål- och resultatstyrningen av skolan. Kraven på kommunen redovisas nedan. Kommuner i försöksverksamheten skall ansvara för att de skolor som skall delta i försöksverksamheten uppfyller de krav som framgår nedan.</p>
<p>Aktuell skolplan</p>
<p>För att komma i fråga för försöksverksamheten skall kommunen minst uppfylla de krav som ställs generellt på kommunerna vad avser styrning, uppföljning och utvärdering samt kvalitetssäkring. Det innebär bl.a. att kommunen skall ha en aktuell skolplan som kontinuerligt följs upp och utvärderas. Skolplanen skall visa hur kommunens skolväsende skall gestaltas och utvecklas. Av skolplanen skall särskilt framgå de åtgärder som kommunen avser att vidta för att uppnå de nationella målen för skolan.</p>
<p>Kvalitetsredovisningar</p>
<p>Kommunen skall årligen upprätta skriftliga kvalitetsredovisningar. Detta är ett led i den kontinuerliga uppföljningen och utvärderingen av skolplanen. Kvalitetsredovisningen skall innehålla en bedömning av dels i vilken mån målen för utbildningen uppnåtts, dels vilka åtgärder som behöver vidtas, om inte målen uppnåtts. En förutsättning för att kunna ingå i försöksverksamheten är att kommunen har fungerande rutiner för kvalitetsredovisningar.</p>
<p>Syftesbeskrivning</p>
<p>Kommunen skall redovisa ett syfte med att delta i försöksverksamheten, t.ex. en beskrivning av vad kommunen vill uppnå som är svårt att genomföra med nuvarande regelverk. Det bör framgå om kommunen tänker sig att ha gemensamma utgångspunkter och övergripande riktlinjer för samtliga skolor i försöket. Kommunen skall redovisa hur utbildningen avses att bedrivas under försöksverksamheten.</p>
<p>Förankring</p>
<p>Kommunen skall ansvara för att de skolor, som deltar i försöksverksamheten har förankrat detta hos personal, elever och föräldrar. Skolorna bör ha en plan för hur elever och föräldrar fortlöpande skall göras delaktiga i verksamheten.</p>
<p>Organisation och stöd</p>
<p>Kommunen skall redovisa ansvarsfördelningen i kommunen för försöksverksamheten; mellan nämnd och skola, mellan politiker och tjänstemän. Kommunen skall redovisa hur den organisation som kommer att byggas upp kring försöksverksamheten skall se ut.</p>
<p>Kommunen skall vidare redogöra för hur och inom vilka områden man avser att stödja de skolor som kommer att ingå i försöksverksamheten, under ansökningsfasen och under försökets gång. Bl.a. kan det med anledning av försöksverksamheten finnas behov av kompetensutveckling för skolans personal.</p>
<p>Kvalitetssäkring, uppföljning och utvärdering</p>
<p>Kommunens insatser för kvalitetssäkring av skolans verksamhet under försöket skall redovisas. Kommunen förväntas ha en aktiv egentillsyn. De skolor som deltar i försöket skall ha tillfredsställande kvalitetssäkringssystem där problem upptäcks och kan åtgärdas i tid.</p>
<p>Kommunen bör i sin ansökan redovisa hur försöksverksamheten löpande skall följas upp och utvärderas. Denna uppgift kan samordnas med uppföljningen och utvärderingen av kommunens skolplan och/eller kommunens ansvar att ge en samlad kvalitetsredovisning för skolväsendet. Det krävs dock att kommunen särskilt belyser hur de olika krav som ställs med anledning av försöksverksamheten uppnås. Hur kommunens syfte med att delta i försöksverksamheten uppnås bör också belysas.</p>
<p>Övriga krav</p>
<p>Kommunen skall också vara beredd att ─ informera andra kommuner och skolor om genomförande och utvärderingsresultat, ─ ge representanter för kommunledning, skolledning och lärare möjlighet att delta i nätverksmöten, seminarier och uppföljningskonferenser samt ─ delta i nationella utvärderingar och uppföljningar, liksom i forskningsprojekt, som genomförs med anledning av försöksverksamheten.</p>
<p>Försöksverksamhet med utbildning utan timplan i grundskolan – krav på skolorna</p>
<p>Utgångspunkter</p>
<p>En försöksverksamhet med utbildning utan timplan innebär en fullständig befrielse från den nationella timplanens uppdelning i tid per ämne och ämnesgrupp. Hur tiden skall disponeras bestäms av de skolor som deltar i försöksverksamheten. Avsikten med försöksverksamheten är inte att den nationella timplanen, fastställd av riksdagen, skall ersättas av centralt fastställda kommunala timplaner.</p>
<p>Bestämmelserna om det totalt garanterade antalet timmar för hela grundskolan (6 665 timmar) samt ämnen och ämnesgrupper som framgår av bilaga 3 till skollagen (1985:1100) gäller även för skolor inom försöksverksamheten liksom möjligheten att enligt 2 kap. 2 § grundskoleförordningen (1994:1194) besluta om ytterligare undervisningstid utöver den tid som anges i timplanen. Inom försöksverksamheten skall vidare beaktas på vilket sätt skolorna tillgodoser möjligheten för eleverna att göra egna val.</p>
<p>Nationellt fastställda krav</p>
<p>För att ges möjlighet att delta i försöksverksamheten skall såväl kommunen som skolan uppfylla vissa nationellt fastställda krav. I stort handlar det om ett tydliggörande av de krav som redan ställs på kommuner och skolor inom ramen för mål- och resultatstyrningen av skolan. Kraven på skolorna redovisas nedan. För att en skola skall kunna knytas till försöksverksamheten krävs att kommunen ingår i densamma.</p>
<p>Lokal arbetsplan</p>
<p>Skolorna skall uppfylla de krav som ställs i det mål- och resultatstyrda systemet. Detta innebär att det vid varje grundskola skall finnas en lokal arbetsplan. Arbetsplanen skall användas för genomförandet av de fastställda målen för utbildningen och utarbetas under medverkan av lärare och övrig personal samt företrädare för eleverna och deras vårdnadshavare. Rektorn beslutar om arbetsplanen. Arbetsplanen skall kontinuerligt följas upp och utvärderas.</p>
<p>Kvalitetsredovisning</p>
<p>Liksom kommunen skall varje skola årligen upprätta skriftliga kvalitetsredovisningar . Kvalitetsredovisningen skall innehålla en bedömning av dels i vilken mån målen för utbildningen uppnåtts, dels vilka åtgärder som behöver vidtas, om inte målen har uppnåtts. En förutsättning för deltagande i försöksverksamheten är att skolan har rutiner för arbetet med kvalitetsredovisningar.</p>
<p>Syftesbeskrivning</p>
<p>Skolan skall till kommunen redovisa ett syfte med sin önskan att delta i försöksverksamheten.</p>
<p>Förankring</p>
<p>De skolor som deltar i försöksverksamheten skall ha förankrat detta hos personal, elever och föräldrar. Skolorna bör ha en plan för hur elever och föräldrar fortlöpande skall göras delaktiga i verksamheten.</p>
<p>Kvalitetssäkring, uppföljning och utvärdering, kompetensutveckling</p>
<p>Varje skola skall också redovisa till kommunen hur rektor och lärare avser att kvalitetssäkra utbildningen för de enskilda eleverna, t.ex. avseende mål att sträva mot, mål att uppnå, total garanterad undervisningstid, balansen i skoldagen, över skolåret samt över hela grundskoletiden, balansen mellan teori och praktik i undervisningen samt elevernas möjligheter att göra egna val.</p>
<p>I samband med den årliga uppföljningen och utvärderingen av skolans arbetsplan och/eller i samband med kvalitetsredovisningen skall varje deltagande skola också redogöra för samt följa upp och utvärdera försöksverksamheten. Detta bör bl.a. ske i förhållande till skolans syfte samt med avseende på de olika kraven för deltagande. Rapporteringen bör också kunna ge svar på frågor som ställs av kommunen inför uppföljningen och utvärderingen av försöket, men också av den nationella utvärderingen. Om försöksverksamheten syftat till eller sammanfallit med andra förändringar i skolan, t.ex. förändrad organisation och/eller förändrat arbetssätt, är det viktigt att detta återspeglas i redovisningen.</p>
<p>Det kan med anledning av försöksverksamheten finnas behov av kompetensutveckling för skolans personal.</p>
<p>Bilaga 6</p>
<h2>Vägledning för skolornas dokumentation av förändringsarbetet</h2>
<p>Varje skola inom försöksverksamheten bör årligen dokumentera utvecklingen av skolans verksamhet. Det handlar om att dokumentera resultat och måluppfyllelse i förhållande till nationella och lokala mål, men också om att dokumentera själva förändringsarbetet. Denna vägledning ger en struktur för dokumentationen av själva förändringsarbetet, med exempel på vad som kan ingå i en sådan dokumentation. Inom parentes anges under varje punkt några nyckelord som stöd för dokumentationen.</p>
<p>Kommunernas kontaktpersoner svarar för att samla in skolornas dokumentation och att sända den vidare till Timplanedelegationen senast den 15 september innevarande år.</p>
<p>Dokumentation av utvecklingen under föregående läsår</p>
<p>Här redovisas vilka förändringar som genomförts under föregående läsår, varför dessa har genomförts, en bedömning av om målen för förändringsarbetet nåtts, osv.</p>
<p>Huvudteman:</p>
<p>• Vilka förändringar har genomförts under föregående läsår? Varför har dessa förändringar genomförts (vilka förhållanden behövde förbättras, vad strävade vi mot)?</p>
<p>Redovisningen kan avse följande områden: ─  Arbetet med målen i läroplan och kursplaner ( Nyckelord:  lokal tolkning, kollegiala samtal, dialog med elever, hur eleven gör målen till sina, m.m.) ─  Organiseringen av ämnen och tid ( Nyckelord:  schema, icke ämnesbunden tid, teman, ämnesintegration, m.m.). ─  Organiseringen av elever och elevgrupper ( Nyckelord:  individuella behov, grupperingar, flexibilitet, inflytande, åldersintegrering, valmöjligheter, m.m.) ─  Uppföljningen av elevernas utveckling ( Nyckelord:  dokumentation, dialog, individuell planering, indivi duell uppföljning, lärande, individuella lärprofiler, m.m.) ─  Arbetet med bedömning av resultat och måluppfyllelse ( Nyckelord:  skolans resultat, skolans kvalitet, självvärdering, kollegial värdering, m.m.) ( Nyckelord:  arbetslagens sammansättning, samverkan, tjänstefördelning, flexibilitet, kompetenssammansättning, m.m.) ─  Skolledningens roll ( Nyckelord:  dialog, samtal, flexibilitet, drivande, m.m.) ─  Den fysiska miljön samt läromedel och utrustning ( Nyckelord:  klassrum, studieutrymmen, flexibilitet, IT-utrustning, läromedel, skolbibliotek, m.m.) – Föräldrar ( Nyckelord : information, samverkan, engagemang, delaktighet, inflytande, resurs, m.m.)</p>
<p>• I vilken utsträckning bedömer ni att ─ skolan har genomfört de förändringar som planerats? ─ förändringarna har påverkat elevernas resultat respektive skolans måluppfyllelse?</p>
<p>• Hur bedömer ni att elever, föräldrar, personal och skolledning har upplevt förändringsarbetet?</p>
<p>• Övriga kommentarer</p>
<p>Dokumentation av planer för utvecklingen innevarande läsår</p>
<p>Här redovisas vilka förändringar som planeras för det kommande året samt varför dessa planeras.</p>
<p>Huvudteman:</p>
<p>• Vilka förändringar planerar skolan för innevarande läsår? Varför planeras dessa förändringar (vilka förhållanden behöver förbättras, vad strävar vi mot)?</p>
<p>Redovisningen kan avse följande områden: ─  Arbetet med målen i läroplan och kursplaner ( Nyckelord:  lokal tolkning, kollegiala samtal, dialog med elever, hur eleven gör målen till sina, m.m.) ─  Organiseringen av ämnen och tid ( Nyckelord:  schema, icke ämnesbunden tid, teman, ämnesintegration, m.m.) – Organiseringen av elever och elevgrupper ( Nyckelord:  individuella behov, grupperingar, flexibilitet, inflytande, åldersintegrering, valmöjligheter, m.m.) ─  Uppföljningen av elevernas utveckling ( Nyckelord:  dokumentation, dialog, individuell planering, individuell uppföljning, lärande, individuella lärprofiler, m.m.) ─  Arbetet med bedömning av resultat och måluppfyllelse ( Nyckelord:  skolans resultat, skolans kvalitet, självvärdering, kollegial värdering, m.m.) ( Nyckelord:  arbetslagens sammansättning, samverkan, tjänstefördelning, flexibilitet, kompetenssammansättning, m.m.) ─  Skolledningens roll ( Nyckelord:  dialog, samtal, flexibilitet, drivande, m.m.) ─  Den fysiska miljön samt läromedel och utrustning ( Nyckelord:  klassrum, studieutrymmen, flexibilitet, IT-utrustning, läromedel, skolbibliotek, m.m.) ─  Föräldrar ( Nyckelord:  information, samverkan, engagemang, delaktighet, inflytande, resurs, m.m.)</p>
<p>•  Övriga kommentarer</p>
<p>Bilaga 7</p>
<h2>Inkomna rapporter från utvärderingsprojekten</h2>
<p>Göteborgs universitet</p>
<p>Michael Hansen och Rolf Lander,  Lärares professionella självtillit och skolans effektivitet i mål- och tidsstyrning , Göteborg 2003</p>
<p>Michael Hansen och Rolf Lander,  Skolorna i försöket utan timplan: Karaktäristiska drag hösten 2002 , Göteborg 2003</p>
<p>Michael Hansen och Rolf Lander, Att styra sitt arbete , Göteborg 2003</p>
<p>Högskolan i Kalmar</p>
<p>Elisabeth Elmeroth, Sonny Bjarkå, Lotta Eek-Karlsson, Ragnar Olsson och Lars-Olof Valve, Tid för fostran , Kalmar 2003</p>
<p>Elisabeth Elmeroth, Lotta Eek-Karlsson, Ragnar Olsson och LarsOlof Valve, Uppföljande rapport av tid för fostran , Kalmar 2003</p>
<p>Elisabeth Elmeroth, Tid för kunskap , PM med förhandsdata från kommande rapport, Kalmar 2004</p>
<p>Umeå universitet</p>
<p>Astrid Ahl, Håkan Andersson, Jörgen From, Carina Holmgren och Ulla Johansson, Tidsanvändningen i skolan , Umeå 2003</p>
<p>Jörgen From, Carina Holmgren, Håkan Andersson och Astrid Ahl,</p>
<p>Håkan Andersson, Man söker med ljus och lykta , Umeå 2003</p>
<p>Uppsala universitet</p>
<p>Karin Hadenius med assistens av Anna Granlund, Utan timplan – ur lärares och elevers synvinklar , Uppsala 2003</p>
<p>Per-Olov  Rapp,  Att leda och samordna utbildning utan timplan på högstadiet , Uppsala 2003</p>
<p>Bilaga 8</p>
<h2>Inkomna rapporter från forsknings- och utvecklingsprojekten (FoU)</h2>
<p>Musikhögskolan vid Göteborgs universitet</p>
<p>Monica Lindgren och Göran Folkestad, Tiden och skolans musikaliska och estetiska verksamhet , Göteborg 2003.</p>
<p>Karlstads universitet</p>
<p>Martin Kristiansson, Hans-Åke Scherp och Åsa Söderström, Ut- bildning utan nationell timplan i grundskolan. Individualisering eller privatisering av lärprocessen , Karlstad 2003.</p>
<p>Linköpings universitet</p>
<p>Ingrid Westlund , Gränslöst arbete – inom vissa gränser , Linköping 2003.</p>
<p>Fredrik Alm, Skolämnen och alternativen,  Linköping 2003.</p>
<p>Lärarhögskolan i Stockholm</p>
<p>Auli Arvola, Inger Eriksson och Marie Jedemark, Att arbeta för godkänt , Stockholm 2003.</p>
<p>Umeå universitet</p>
<p>Mikaela Nyroos och Linda Rönnberg, Att hantera tiden , Umeå 2002.</p>
<p>Lisbeth Lundahl, Mikaela Nyroos och Linda Rönnberg, Skolans frihet och ansvar att styra sin tid , Umeå 2003.</p>
<p>Mikaela Nyroos, Linda Rönnberg och Lisbeth Lundahl, A matter of timing , Umeå 2003.</p>
<p>Växjö universitet</p>
<p>Daniel Sundberg,  Delrapport från TOP-projekt kring reformen ” Utan timplan – med oförändrat uppdrag ”, Växjö 2003.</p>
<p>Birgitta Sigfridsson, Rektor i skolans frirum , Växjö 2003.</p>
