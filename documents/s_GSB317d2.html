<h1>Sammanfattning av resultat</h1>
<h2></h2>
<p>Turismens ekonomiska utveckling</p>
<p>2003 har varit ett svårt år….</p>
<p>2003 har varit ytterligare ett svårt år för den internationella turismen. Året började bra, men sedan drabbades den globala turismen av förberedelserna för kriget i Irak, det fortsatta hotet om terrorism, den ekonomiska nedgången och SARS-epidemin. Det tar tid att överblicka de negativa effekterna och många av aktörerna kommer inte kunna berätta om sina erfarenheter på grund av att de inte längre finns kvar.</p>
<p>Trots detta var deltagarna vid det tionde årliga forumet i Pisa (29 oktober–2 november 2003) överens om att det nu finns klara</p>
<p>tecken på en återhämtning, vilket visar på branschens återhämtningsförmåga och det uppdämda resebehovet bland kunderna efter en av de största förtroendekriserna i turismens historia.</p>
<p>De senaste siffrorna från WTO:s världsturismbarometer visar på förbättrade resultat för turismen de senaste fyra månaderna, men skillnaderna är stora mellan olika länder och världsdelar. Det är tydligt att de senaste terroristattackerna haft betydligt mindre påverkan på resandet än väntat, då det verkar som om människor vant sig vid att leva i en osäker värld.</p>
<p>…men det finns klara tecken på återhämtning</p>
<p>Redan i augusti 2003 visade Europa, Mellanöstern och Afrika återigen på en tillväxt i resandet även om det fortfarande är för tidigt att säga hur utfallet blev för hela 2003.</p>
<p>Även om antalet ankomster stiger kraftigt i vissa regioner så är lönsamheten fortfarande dålig och den nuvarande återhämtningen sker mot bakgrund av en relativt svag konjunktur. Världsekonomin anses vara i en lågkonjunktur när BNP växer med mindre än</p>
<p>2 procent. Aktuella prognoser pekar trots allt mot fortsatt ekonomisk återhämtning under 2004.</p>
<p>Källa:  Global Insight.</p>
<p>Blandade resultat för länderna i undersökningen</p>
<p>Resultaten för de första sju–åtta månaderna 2003 var mycket blandade för länderna i denna studie. Enligt de uppgifter som de nationella turistfrämjandeorganisationerna lämnat in till European Travel Commission var det bara två länder, Irland och Portugal, som visade ett förbättrat resultat jämfört med samma period 2002, båda hade ökat med ca 2 procent. Danmark, Sverige och Finland hade minskat med 1 procent. Grekland visade på -2,5 procent och Nederländerna, Ungern och Frankrike på –6 procent till – 8 procent. Beräkningar för hela år 2003 överensstämmer med det ovan nämnda utfallet. Irland förväntar sig den största tillväxten (3 procent) och Frankrike den största nedgången (ca –8 procent).</p>
<p>Det är väldigt svårt att hänföra ländernas skilda resultat direkt till turistfrämjandeorganisationernas insatser, eller brist på insatser. Möjligen kan man i Frankrikes fall dra slutsatsen att olika statliga insatser skulle kunna har förbättrat turismens utfall. Men det skulle troligtvis vara att gå lite väl långt i sina slutsatser.</p>
<p>Frankrike har ojämförligt den största andelen ankomster, gästnätter…</p>
<p>Källor : Respektive lands turistmyndigheter och turistfrämjandeorganisationer; European Travel Commission under TourMIS; World Tourism Organization (WTO).</p>
<p>a Travel Business Partnerships uppskattningar.</p>
<p>b Ungerska Turistbyrån uppger 31,7 miljoner inkommande besökare vid gränsen.</p>
<p>c Uppskattningar av Turism på Irland, Fáilte Ireland för republiken Irland och Nordirland .</p>
<p>VF = Antal inkommande besökare vid gränsen, inklusive endagsbesök,</p>
<p>TF = Antal inkommande flerdagsbesökare vid gränsen, dvs. som tillbringar minst en natt i landet,</p>
<p>TCE = Antal inkommande flerdagsbesökare eller gästnätter på alla former av kommersiella anläggningar,</p>
<p>THS = Antal inkommande flerdagsbesökare eller gästnätter som spenderar flera dagar på hotell och liknande anläggningar.</p>
<p>… och intäkter från internationell turism</p>
<p>Bilden ser likadan ut när det gäller intäkterna från inkommande turism. Frankrikes intäkter under 2002 var 3,7 gånger större än Greklands, som var näst störst.</p>
<p>Det finns vissa mindre skillnader mellan de siffror som redovisas i figur 4, av vilka de flesta kommer från respektive nationella turistfrämjandeorganisation, och de senaste siffrorna från WTO. Detta</p>
<p>kan möjligen bero på att olika växelkurser använts för omvandling till USA-dollar.</p>
<p>Källor:  Respektive lands turistmyndigheter och turistfrämjandeorganisationer; World Tourism Organizations, Internationella valutafonden, Förenta Nationerna.</p>
<p>a Travel Business Partnerships uppskattningar.</p>
<p>b World Tourism Organizations uppskattning baserat på separata, tidigare data.</p>
<p>c Uppskattningar av Turism på Irland, Fáilte Ireland för Republic of Ireland och Nordirland.</p>
<p>Grunddata som använts för jämförelser i undersökningen</p>
<p>Källor:  Respektive lands turistmyndigheter och turistfrämjandeorganisationer, World Tourism Organization, Internationella valutafonden och Förenta Nationerna.</p>
<p>a inkommande flerdagsbesökare vid gränsen (TF). Uppgifterna från Danmark, Ungern och Nederländerna är ungefärliga.</p>
<p>b Antal inkommande flerdagsbesökare på alla former av kommersiella anläggningar (TCE). Uppgifter från Grekland, Ungern  och Portugal är ungefärliga.</p>
<p>Naturligtvis finns det bristande överensstämmelse i siffrorna från de olika länderna. Det beror på att man använder sig av olika metoder och antaganden och på olika rättsliga, affärsmässiga och sociala omständigheter. Dessutom uppdateras statistiken ofta och siffrorna som står i figur* 5 kanske inte är de senaste. Detta har emellertid ingen avgörande betydelse.</p>
