<h1>Modellkonstruktion och tidigare utvärdering</h1>
<h2></h2>
<p>Efter förslag i utredningen ”Kostnadsutjämning för kommuner och landsting” (SOU 1998:151) beräknas fr.o.m. år 2000 vårdbehov eller vårdkonsumtion med hjälp av en s.k. matrismodell. Denna metod bygger på att det är möjligt att beskriva vårdbehovet för olika grupper av befolkningen. I matrismodellen delas befolkningen in efter ett antal kriterier som skall vara relevanta för att beskriva skillnader i vårdbehov. Matrisen i utjämningen av hälso- och sjukvård är uppbyggd av två delmodeller:</p>
<p>• Vårdtung delmodell. Den syftar till att fånga upp förekomsten av särskilt vårdkrävande sjukdomar; elakartad tumörsjukdom, cerebrovaskulär sjukdom, inflammatorisk ledsjukdom, atrtros, ischemisk hjärtsjukdom, höftfraktur, schizofreni och övriga psykoser. Data hämtas in från Socialstyrelsen. För att minska risken för slumpmässiga förändringar beräknas antal personer i resp. grupp som ett genomsnitt över tre år. De vårdtunga utgör ca 5 % av befolkningen och ca 40 % av kostnaderna.</p>
<p>• Övrig delmodell. Den beskriver hur vårdbehovet skiljer sig åt mellan landstingen utifrån demografiska och socioekonomiska skillnader hos befolkningen. Den övriga befolkningen delas in efter variablerna kön, ålder, civilstånd, sysselsättningsstatus, inkomst och boende. Det är en stor matrismodell med ca 900 variabelkombinationer.</p>
<p>Kostnadsvikterna som används i modellen baseras sedan utjämningsåret 2002 på kostnader i Region Skåne år 1998. Kostnaderna kalibreras i utjämningen till genomsnittet för senaste kända kostnadsår. I utjämningen för 2003 kalibreras kostnaderna så att de i genomsnitt uppgår till 2001 års nivå, vilket innebär att modellkostnaderna räknas upp med drygt 50 procent. Därutöver räknas kostnaderna upp till utjämningsåret med ytterligare 2 år baserat på en prognos för nettoprisindex. Den totala uppräkningen blir ca 60 procent. Ju snabbare kostnaderna ökar för sjukvården desto större blir uppräkningen.</p>
<p>Utöver dessa delmodeller finns det modeller som syftar till att fånga upp merkostnader till följd av glesbebyggelsestruktur och små landsting. Dessa merkostnader kan inte sjukvårdsmodellen fånga upp. I denna analys bortses dock i huvudsak från dessa modeller. HIV ingår också som en vårdtung grupp men den baseras inte på registerdata utan på en särskild beräkningsmodell som utgår från invånarantalet, därför ingår inte heller HIV i analysen nedan.</p>
<h2>Tidigare utvärdering</h2>
<p>Sedan nuvarande kostnadsutjämning för hälso- och sjukvård infördes år 2000 har modellen setts över inför år 2002 i utredningen ”Rättvis Kommunal Utjämning”, (SOU 2000:127). Utredningen breddade kostnadsunderlaget, som tidigare enbart omfattade gamla Malmöhus läns landsting, till att omfatta hela Region Skåne.</p>
<p>I den utredningen utvärderades några variabler utöver de som används i nuvarande modell. Man undersökte om variablerna avliden och avstånd till sjukhus gav en högre förklaringsgrad. Även variabeln utbildning utvärderades. Slutsatsen blev att dessa variabler inte tillförde utjämningsmodellen tillräckligt för att man skulle komplettera modellen med någon eller några av dem.</p>
<p>Dessutom testades effekterna av att inte dela upp befolkningen på vårdtunga och övriga i modellen. I samband med detta gjordes en ny gruppering av variabler genom s.k. klustring. Effekten av denna förenklade modell blev dock en betydande försämring i träffsäkerheten mot observerad sjukvårdskonsumtion.</p>
<p>En del av uppdraget är att utvärdera modellens stabilitet. För att särskilja vad som påverkar utfallet i modellen bör analysen delas upp på några delmoment. Av tekniska skäl analyseras utvecklingen mellan 2001 och 2003. Förändringar mellan åren påverkas av följande:</p>
<p>• Underliggande struktur t.ex. avseende ålder och andel personer i vårdtunga grupper.</p>
<p>• Ökade sjukvårdskostnader som innebär att uppräkningen blir högre.</p>
<p>• Uppdateringen av modellen år 2002 (”Rättvis Kommunal Utjämning”).</p>
<p>I tabell 1 redovisas utvecklingen av standardkostnaden i landstingen jämfört med utvecklingen i riket, dvs. förändringen av tillägg eller avdrag. I jämförelsen är det enbart utfallet i sjukvårdsmodellen som presenteras, dvs. HIV och gles bebyggelsestruktur samt små landsting ingår inte . Utvecklingen enligt SCB innehåller effekter av såväl uppräkning som uppdateringen av kostnadsmatrisen år 2002. För att beräkna utvecklingen uppdelad på struktur och uppräkning används 2002 års kostnadsmatris för alla år. I analysen används standardavvikelsen som ett mått på stabiliteten. *Exklusive HIV och ersättning för gles bebyggelsestruktur samt små landsting.</p>
<h2>Effekter av ändrad struktur</h2>
<p>Effekter av ändrad struktur delas i tabellen upp på delmodellerna övrig ej vårdtung befolkning och vårdtung befolkning. Med strukturförändringarna avses bl a förändringar i andelen personer som är vårdtunga, förändringar i åldersstruktur, inkomstförhållanden osv.</p>
<p>Totalt har strukturförändringar mellan 2001 och 2003 inneburit förändringar av tillägg eller avdrag med i genomsnitt 32 kronor per invånare och år. Främst beror detta på utvecklingen i vårdtung grupp. Ökar andelen personer i vårdtung grupp långsammare jämfört med utvecklingen i riket blir effekten på tillägget eller avdraget negativt. Dessa förändringar får relativt stort genomslag eftersom vårdtunga individer kostar relativt mycket (mer än 10 gånger så mycket jämfört med ej vårdtung befolkning). Förändringar i delmodellen för övrig befolkning är relativt små. Det sker inga stora svängningar i åldersstruktur, boendeförhållanden m.m. under en så kort tidsperiod (se även diagram 7 8 i diagrambilagan).</p>
<p>Generellt sett har utvecklingen i tillägg eller avdrag varit positiv för landsting med minskande folkmängd, framförallt gäller detta Västernorrland. Utvecklingen har varit negativ i Stockholm som också har den snabbaste befolkningsökningen.</p>
<h2>Effekter av uppräkning till aktuell kostnadsnivå</h2>
<p>Kostnaderna för hälso- och sjukvård har ökat med i genomsnitt ca 8 procent i löpande priser de senaste åren och nettoprisindex (NPI) har i genomsnitt ökat med ca 2,0 procent. Underlaget i sjukvårdsmodellen baseras på 1998 års kostnader, vilket innebär att modellens kostnader måste räknas upp med ca 50 procent för att nå upp till 2001 års kostnadsnivå. Effekterna av detta blir i utjämningen att landsting som har en högre beräknad standardkostnad än genomsnittet får större tillägg och tvärs om. Effekterna är störst för landsting med stora tillägg eller avdrag. Uppsalas avdrag och Västernorrlands tillägg ökar mest, vilket framgår av tabellen. I genomsnitt har tilläggen eller avdragen i sjukvårdsmodellen förändrats med 36 kronor per invånare och år mellan 2001 och 2003 till följd av uppräkningen.</p>
<h2>Total förändring</h2>
<p>Sammantaget har tilläggen eller avdragen förändrats med i genomsnitt 59 kronor per invånare och år under perioden 2001 2003. Effekten av uppräkningen har varit något större än effekten av uppdatering av den underliggande strukturen. Totalt sett förändras utfallet för hälften av landstingen med mellan +/-50 kronor per invånare och år. För den andra hälften hamnar förändringarna mellan +/- 100 kronor per invånare och år (se diagram 7 11 i diagrambilagan).</p>
<p>Den genomsnittliga variationen i tillägg eller avdrag är något mindre när samma kostnadsmatris används alla år (59 kronor per invånare) jämfört med utfallet enligt SCB:s beräkningar (67 kronor per invånare). SCB:s utfall påverkas av uppdateringen av kostnadsunderlaget 2002.</p>
<h2>Slutsats stabilitet</h2>
<p>Delmodellen för övrig befolkning  utvecklas stabilt. Delmodellen för vårdtung befolkning  varierar mer mellan åren. Orsaken till detta är främst förändringar i andelen av befolkningen som ingår i någon vårdtung grupp jämfört med riket. Landsting med befolkningsminskning tenderar få en större andel personer i vårdtung befolkning och tvärs om.</p>
<p>Underlaget till modellen baseras på registerdata och utvecklingen bör därmed generellt sett följa förändringar av sjukligheten i landstingen avseende vårdtunga grupper. Detta förutsätter att praxis för diagnossättning är likartad mellan åren och att det inte sker systematiska bortfall av diagnoser i inrapporteringen till Socialstyrelsen. Ett av kriterierna för vilka sjukdomsgrupper som ingår i modellen är att registrering i slutenvård inte skiljer sig påtagligt mellan landstingen. Det går inte att utvärdera om det finns systematiska skillnader i registreringen, men utvecklingen de senaste åren visar inte på att det skett några betydande förändringar i registreringen mellan landstingen.</p>
<p>Uppräkningen  bidrar till variationer i utfallet eftersom kostnadsunderlaget baseras på Skånes kostnader år 1998. Uppräkningen för att nå till 2001 års kostnadsnivå i utjämningsmodellen är drygt 50 procent. Denna uppräkning förstärker förändringarna som beror på strukturella faktorer. Eftersom kostnaderna för hälso- och sjukvård ökar relativt snabbt blir de kostnader som ligger till underlag för utjämningen snabbt ”gamla”. För att minska graden av uppräkning är det en fördel om kostnadsunderlaget uppdateras regelbundet.</p>
<p>Vilka incitament  ger sjukvårdsmodellen landstingen? Modellen utgår från genomsnittliga förhållanden och går något landsting före i utvecklingen anpassas modellens utfall successivt när de övriga följer efter. Lyckas ett landsting med förebyggande arbete minska ohälsa gynnas man i utjämningen eftersom man ändå erhåller den genomsnittliga ersättningen. Om ett landsting exempelvis minskar vårdtiderna i sluten vård till förmån för behandling i öppen vård gynnas man också, om det leder till en effektivare och billigare vård. Det räcker med att en patient någon gång under en treårsperiod fått ett vårdtillfälle i en vårdtung grupp för att denne ska räknas som vårdtung.</p>
<h2>Inga nya förklaringsvariabler eller förenklingar föreslås</h2>
<p>Det skedde en relativt omfattande utvärdering av modellen inför utjämningen år 2002, där några olika förklaringsvariabler testades. Fokus i detta arbete har främst lagts på att se över de vårdtunga grupperna och att uppdatera kostnadsunderlaget.</p>
<p>Några alternativa variabler har inte framkommit i utredningsarbetet. Utländsk härkomst har testats, men visar liksom tidigare snarare på en underkonsumtion av sjukvård. I likhet med utredningen ”Rättvis Kommunal Utjämning” har ett försök gjorts att ta bort den vårdtunga delmodellen och enbart använda delmodellen för övrig befolkning. I detta arbete har ingen ny beräkning av kostnadsmatrisen kunnat göras, utan beräkningarna har gjorts utifrån nuvarande indelning av matrisen för övrig befolkning. Resultatet blir liksom tidigare konstaterats en avsevärd försämring av modellens förklaringsvärde jämfört med faktiska kostnader. Även en renodlad åldersstandardisering har testats men den har också en betydligt lägre förklaringsgrad än nuvarande uppdelning av modellen i vårdtung respektive ej vårdtung del.</p>
<h2>Uppdatering av kostnadsunderlaget</h2>
<p>Förslag:  Nuvarande modell uppdateras med kostnadsunderlag från Region Skåne avseende år 2000. Inför utjämningen år 2005 bör senaste aktuella underlag användas. Framöver bör kostnadsunderlaget uppdateras vartannat år. Definitionen av de vårdtunga grupperna ”Elakartad cancertumör” och ”Höftfraktur” korrigeras. Åldersindelningen för de vårdtunga grupperna ändras så att den stämmer med den ej vårdtunga åldersindelningen. Delmodellen för små landsting bör flyttas från sjukvårdsmodellen och läggas som en separat modell.</p>
<p>Med anledning av analyserna kring modellens stabilitet föreslås en uppdatering baserat på kostnaderna i Region Skåne år 2000. För att modellen bättre ska följa med kostnaderna för faktiskt vårdbehov bör dock senaste aktuella kostnader användas inför utjämningen år 2005, då förslaget ska träda i kraft. Framöver bör kostnadsunderlaget uppdateras kontinuerligt, exempelvis vartannat år. Då ökar också följsamheten med kostnadsutvecklingen för hälso- och sjukvården.</p>
<p>I arbetet med översynen har störst fokus lagts på att se över de vårdtunga grupperna och att uppdatera kostnadsunderlaget. Vissa korrigeringar har också gjorts av de vårdtunga grupperna.</p>
<h2>Korrigering och översyn av vårdtung grupp</h2>
<p>Socialstyrelsen har gjort en översyn av definitionen av de vårdtunga grupperna. En del i denna översyn har varit att korrigera för vissa fel i den nuvarande definitionen. I sjukdomsgruppen elakartad tumör har felaktigt tumörer som upptäcks först vid obduktion tagits med. Dessa har inte kunnat behandlas för tumörsjukdom. Delar av sjukdomsgruppen höftfraktur har inte fångats upp av de diagnoser som använts. Effekterna av denna uppdatering är i genomsnitt ca 25 kronor per invånare. En smärre förändring av åldersindelningen har gjorts av de vårdtunga för att åldersgränserna ska stämma överens med övrig ej vårdtung befolkning. Ålderskategorin 20 55 år ändras till 20 49 år och kategorin 56 74 år ändras till 50 74 år.</p>
<p>Socialstyrelsen har även tagit fram en något förändrad definition av de vårdtunga grupperna. Syftet var att ta bort diagnoser som inte ansågs vara speciellt vårdkrävande. Resultatet visade dock att dessa diagnoser var relativt kostsamma, varför inga ytterligare förändringar i de vårdtunga grupperna föreslås. Dessutom blev effekten av att snäva in definitionen av de vårdtunga grupperna stor för vissa landsting. Förmodligen påverkar olika praxis diagnossättningen. Slutsatsen är att en bred definition av de vårdtunga grupperna är att föredra. För att ändra indelningen i den vårdtunga delmodellen krävs det ett mer omfattande arbete som också tar fasta på vilka skillnader det finns i diagnossättning mellan landsting och sjukhus.</p>
<p>Det finns inga studier över regionala skillnader i ohälsa avseende de vårdtunga grupper som ingår i utjämningen. De studier som finns indikerar dock att graden av ohälsa är större i norra glesbygden där också medellivslängden är relativt kort (Socialstyrelsen, Folkhälsorapport år 2001, s. 56). De landsting som erhåller störst tillägg i den vårdtunga delmodellen är också de norra landstingen.</p>
<h2>Uppdaterat kostnadsunderlag från 1998 till 2000</h2>
<p>Av tabell 2 framgår effekterna av att uppdatera kostnadsunderlaget från år 1998 till år 2000 i Region Skåne. Effekterna är preliminära eftersom beräkningarna för antalet personer i vårdtung grupp baseras på ett genomsnitt av två år i stället för tre år. *Exklusive HIV, merkostnader för gles bebyggelsestruktur och små landsting.</p>
<p>Effekten på tillägg eller avdrag blir mellan +132 och –96 kronor per invånare, i genomsnitt blir förändringen ca 75 kronor. Diagrammet nedan beskriver förändringen mellan nuvarande modell och uppdaterad modell uppdelad på vårdtung och övrig befolkning.</p>
<p>Diagram 1.  Förändring av tillägg eller avdrag jämfört med nuvarande modell uppdelat på vårdtung respektive övrig befolkning år 2001. Kronor per invånare</p>
<p>Vårdtung bef -100 -150 -200</p>
<p>Uppdateringen av den vårdtunga delmodellen förklarar den största delen av förändringarna, men även den övriga befolkningsmodellen påverkar vissa landsting i betydande grad. Korrigeringen av de vårdtunga grupperna (cancer samt höftfrakturer) bidrar i snitt med ca 25 kronor per invånare till förändringarna.</p>
<p>Av nedanstående diagram framgår hur stort tillägget eller avdraget blir med den föreslagna modellen, uppdelat på vårdtung respektive övrig befolkning. Kostnaderna är uppräknade till 2001 års kostnadsnivå.</p>
<h2>Modellutfall jämfört med faktiska kostnader</h2>
<p>En aspekt som ska belysas enligt uppdraget är modellens träffsäkerhet. Syftet med modellerna är inte att förklara alla variationer i faktiska kostnader. Kostnader varierar av flera skäl, bl.a. till följd av skillnader i effektivitet och ambitionsnivå. Utjämningen utgår exempelvis enbart från den genomsnittliga ambitionsnivån, landsting som vill satsa mer än andra på exempelvis ökad tillänglighet får finansiera detta själva genom antingen högre skatt eller genom högre effektivitet.</p>
<p>Även skillnader i redovisning kan slå igenom, detta kan t ex gälla prissättningen av lokaler och verksamhetsfördelning mellan landsting och kommuner. I redovisningen för år 2001 ska landstingen enligt en ny verksamhetsindelning (VI 2000) bokföra kostnader för hälso- och sjukvården mer enhetligt än tidigare, vilket underlättar kostnadsjämförelser. Omläggningen år 2001 försvårar dock analyser av kostnadsutvecklingen över tiden. I denna analys begränsas jämförelsen till år 2001.</p>
<p>Skillnaderna mellan faktiska kostnader och utjämning varierar betydligt (tabell 3). Den uppdaterade modellen förklarar ungefär 53 procent av kostnadsvariationerna och den nuvarande modellen ca 46 procent. Den uppdaterade modellen förklarar därmed generellt sett något mer av de faktiska kostnadsskillnaderna mellan landstingen än den nuvarande modellen. I genomsnitt avviker utfallet i den uppdaterade modellen från faktiska kostnader med 715 kronor per invånare.</p>
<p>Generellt sett har landsting som betalar ett avdrag enligt modellen också en lägre kostnad än genomsnittet. Undantaget är dock Stockholms läns landsting där kostnaderna överstiger snittet i riket med 470 kronor per invånare medan modellens beräknade kostnad understiger rikets med 400 kronor per invånare. * Exklusive HIV, gles bebyggelsestruktur och små landsting.</p>
<h2>Skillnad mellan sjukvårdskostnader och total sjukvårdsutjämning</h2>
<p>För att utvärdera differenserna i tabellen ovan bör även övriga delar i sjukvårdsmodellen beaktas. För vissa landsting spelar ersättning för merkostnader i gles bebyggelsestruktur och HIV roll. Delmodellerna för gles bebyggelsestruktur har setts över av Glesbygdsverket och jämförelsen utgår från en uppdaterad definition av dessa variabler. Analysen utgår enbart från den föreslagna uppdaterade modellen.</p>
<p>När man beaktar alla delar i utjämningen för hälso- och sjukvård (exklusive små landsting) förstärks generellt sett sambandet mellan de landsting som får ett avdrag enligt modellen och de som har en faktisk kostnad under snittet. Differensen ökar dock för Stockholm där standardkostnaden enligt modellen understiger de faktiska kostnaderna med 972 kronor per invånare. Landstingen i Värmland, Örebro och Norrbotten får ett tillägg i modellen men även deras standardkostnad understiger de faktiska kostnaderna med 600 900 kronor per invånare. I Sörmland och i Jönköping är standardkostnaden enligt modellen ca 1 000 kronor per invånare högre än de faktiska kostnaderna.</p>
<p>Diagram 3.  Tillägg eller avdrag enligt uppdaterad modell och skillnad mellan faktisk kostnad och genomsnittlig kostnad (avvikande kostnad) år 2001. Kronor per invånare</p>
<p>Tillägg/avdrag sjukvård, HIV och gleshet  Avvikande kostnad mot genomsnittet varianten. Den nuvarande definitionen av sjukvårdsmodellen (övrig samt vårdtung grupp, exklusive HIV) förklarar 46 procent av kostnadsskillnaderna mellan landstingen år 2001 medan den uppdaterade modellen förklarar drygt 50 procent av skillnaderna. Delmodellerna för HIV och gleshet ökar förklaringsgraden ytterligare och dessa tillsammans med den uppdaterade sjukvårdsmodellen fångar upp 65 procent av de faktiska kostnadsvariationerna mellan landstingen.</p>
<h2>Delmodellen för små landsting bör läggas utanför sjukvårdsmodellen</h2>
<p>Ersättning för små landsting utgår till landsting med mindre än 200 000 invånare. Enligt modellen erhåller Gotland ca 1 400 kronor per invånare, Jämtland får ca 680 kronor, Blekinge får ca 470 kronor och Kronoberg får ca 200 kronor. Övriga landsting betalar ca 30 kronor per invånare. Det finns inte något beräkningsunderlag för denna delmodell som direkt kan härledas till merkostnader för hälso- och sjukvård. Som framgår av tabellen ovan är sambandet mellan ersättning enligt denna delmodell och faktiska kostnader mycket svagt. När sjukvårdsmodellen inklusive HIV och gles bebyggelsestruktur tillförs delmodellen för små landsting sjunker träffsäkerheten betydligt. Delmodellen för små landsting bör därför inte ingå sjukvårdsmodellen utan föreslås läggas utanför systemet.</p>
<h2>Några orsaker bakom kostnadsskillnaderna</h2>
<p>Som tidigare nämnts är det inte helt enkelt att jämföra landstingens sjukvårdskostnader med varandra, vilket försvårar utvärderingen av utjämningssystemet. För att analysera kostnadsskillnaderna har fokus lagts på några faktorer som är relativt enkla att beräkna.</p>
<p>Gränssnittet mellan landsting och kommuner kan påverka kostnadsnivån. Vissa landsting har exempelvis mer av hemsjukvården kvar i verksamheten. Hemsjukvården har generellt sett växlats över till kommunerna. Jönköping, Gävleborg och Stockholm har dock kvar mer av denna verksamhet än övriga landsting vilket ökar deras kostnader mot rikssnittet med mellan 170 och 200 kronor per invånare. Kostnadsskillnader som beror på skillnader i gränssnitt fångas inte upp av utjämningsmodellen. Dessa kostnader hanteras främst via skatteväxlingar.</p>
<p>Löneläget skiljer sig också åt mellan landstingen. I genomsnitt är lönerna högst i Stockholm där de ligger 6,4 procent högre än riket i övrigt. Orsaken bakom den höga medellönen är framförallt att andelen läkare av totalt antal årsarbetare är större i Stockholm än i genomsnitt (12 procent jämfört med 9,5 procent). För att renodla effekten av skillnader i medellön måste skillnader i personalstruktur rensas bort. *Källa för löneberäkningarna är Landstingsförbundets novemberstatistik uppräknat till lönesumma för helår. För merkostnader för hemsjukvård se Ekonominytt 24/02.</p>
<p>Genom att använda respektive landstings löner för läkare, sjuksköterskor m.m. och utgå från rikets fördelning av personalen på de olika personalkategorierna konstanthåller man för skillnader i personalstruktur. På så sätt renodlas effekten av skillnader i löneläget. Med denna justering har Blekinge de högsta medellönerna, där de ligger drygt 3 procent över snittet. Därefter är lönerna högst i Västmanland, Stockholm och i Norrbotten. Merkostnaden för dessa landsting varierar mellan drygt 200 och knappt 400 kronor per invånare.</p>
<h2>Fasta och rörliga införanderegler</h2>
<p>En ytterligare orsak till skillnader mellan faktiska kostnader och beräknade kostnader enligt modellen kan också vara effekter av införanderegler. Det finns rörliga tillägg eller avdrag samt fasta införandetillägg. De rörliga tilläggen eller avdragen fasas ut med 120 kronor per invånare och år. Om ett landsting har ett tillägg kan också kostnaderna upprätthållas på en högre nivå jämfört med utfallet enligt utjämningen samtidigt som landsting med avdrag har begränsat utrymme att öka sina kostnader. Införandereglerna tillkom efter uppdateringen av sjukvårdsmodellen inför år 2000. Den främsta orsaken till dessa tillägg var att modellen för hälso- och sjukvård förändrades.</p>
<p>Tar man även med effekter av införanderegler i analysen över kostnadsskillnader ökar överensstämmelsen mellan utfallen i utjämningen och faktiska kostnader. Landsting med införandetillägg kan upprätthålla en högre kostnadsnivå än enligt utjämningen och tvärs om.</p>
<h2>Jämförelse av Skånes kostnadsdata</h2>
<p>Det finns inga landsting utöver Skåne som har heltäckande kostnader avseende både sluten och öppen vård på individnivå. Däremot finns det vissa landsting som kan ta fram kostnader för sluten vård baserat på individer uppdelat på ålder och kön. Nedan redovisas en jämförelse mellan slutenvårdskostnader enligt registeruppgifter i Region Skåne och Stockholms läns landsting. Därutöver har data från den s k KPP-databasen använts tillsammans med Socialstyrelsens patientregister. KPP står för kostnad per patient och baseras på kostnader inom sluten vård för ca 10 sjukhus, som omfattar 25 procent av alla vårdtillfällen. Genom uppgifter från denna databas kan genomsnittliga kostnader för olika diagnosgrupper (DRG) beräknas. De kostnadsvikter som beräknas appliceras sedan på Socialstyrelsens patientregister som innehåller diagnoser för alla vårdtillfällen i Sverige. På så sätt kan kostnad per invånare för den slutna vården beräknas baserat på landstingens genomsnittliga mix av patienter. Kostnadsvikterna baseras dock enbart på de landsting som ingår i KPP-databasen.</p>
<p>Diagram 4.  Kostnad per person uppdelat på ålder och kön i Skåne och Stockholm för slutenvården, egna kostnadsvikter. Kronor per person år 2000</p>
<p>Uppgifter om kostnader baserat på ålder och kön för slutenvården har kunnat bearbetas från Region Skåne och Stockholms läns landsting (diagram 4). Kostnaderna följer ett likartat mönster både i Stockholm och i Skåne. De största avvikelserna gäller för åldersgrupperna 85 89 och 90-w. Kostnaderna ökar i Stockholm för dessa grupper medan de avtar i Skåne samtidigt som de befinner sig på en högre nivå i Stockholm. Enligt uppgifter från Stockholms läns landsting har landstinget en väl utbyggd geriatrisk vård, som i många landsting fördes över till kommunerna i samband med ÄDEL-reformen. Enligt EpC har också Stockholm betydligt fler patienter än Skåne på geriatrisk långvårdsklinik. Detta kan vara en förklaring till höga kostnader för de äldre i Stockholm.</p>
<p>I diagram 5 visas kostnadsprofilen för Skåne, liksom ovan, kompletterat med KPP-data och patientregistret. Kostnaderna tilltar generellt sett med ökande ålder, men kostnaderna för de allra äldsta faller dock något. Kostnaderna faller även i Stockholm för de allra äldsta när man applicerar de genomsnittliga kostnaderna från KPP-databasen på landstingets patientsammansättning. En orsak bakom detta är att geriatriken i de flesta landstingen till största delen hanteras av kommunerna. Därmed blir även genomsnittskostnaden i KPP databasen lägre för de äldsta. Det finns även vissa svårigheter att jämföra kostnader för de äldre eftersom gränssnittet mellan öppen och sluten vård spelar roll.</p>
<p>Diagram 5.  Kostnad per person uppdelat på ålder och kön i Skåne, samt kostnadsvikter enligt KPP för riket, Stockholm och Skåne. Kronor per person år 2000</p>
<p>Jämförelserna försvåras av att kostnaderna inte är jämförbara i alla delar, exempelvis innehåller KPP-databasen inte kostnader för psykiatri medan dessa ingår i Skåne. Skillnaderna är störst för de äldsta där det också finns svårigheter att erhålla jämförbart kostnadsunderlag. Kostnadsprofilerna från Skåne stämmer dock generellt sett överens med de alternativ som kunnat undersökas.</p>
<h2>Kostnadsunderlaget behöver utvecklas framöver</h2>
<p>Eftersom kostnaderna i utjämningen enbart baseras på Skåne är det centralt att dessa är av god kvalitet även framöver. En målsättning måste vara att förbättra och bredda kostnadsunderlaget så snart det är möjligt. För att heltäckande data även fortsättningsvis ska kunna samlas in måste man säkerställa att det blir möjligt även om vården bedrivs av bolag eller privata företag.</p>
<p>Individbaserade uppgifter finns till stor del inom slutenvården och utvecklingen mot individbaserad data även för öppen vård kan ytterligare förbättra möjligheterna att beskriva skillnader i vårdbehov framöver. En annan brist i nuvarande modell är exempelvis att diabetikerna, som är en vårdtung grupp, inte kan fångs upp via heltäckande register. Får man tillgång till läkemedelsuttag via databaser hos Apoteket skulle kvaliteten i kostnadsunderlaget öka väsentligt. Det skulle exempelvis bli möjligt att fånga upp diabetikerna och beräkna vårdbehovet för dessa oavsett om de behandlas inom sluten eller öppen vård. För närvarande är det dock inte möjligt att använda uppgifterna från Apoteket.</p>
<h2>Bilaga diagram</h2>
<p>Diagram 6.  Förändring av tillägg eller avdra övrig befolkning 2001 2003. Kronor per invånare (enhetlig kostnadsmatris)</p>
<p>Diagram 7.  Förändring av tillägg eller avdrag, vårdtung befolkning 2001 2003. Kronor per invånare (enhetlig kostnadsmatris)</p>
<p>Diagram 8.  Förändring av tillägg eller avdrag, totalt (enhetlig kostnadsmatris), 2001 2003 -100 -150 -200</p>
<p>Diagram 9.  Förändring av tillägg eller avdrag, inklusive uppräkning (enhetlig kostnadsmatris), 2001 2003</p>
<h2>Bilaga Teknisk beskrivning Hantering av utflyttare och avlidna</h2>
<p>Populationen som ingår i beräkningen av kostnadsmatriserna är de som bor i Region Skåne den 31 december 2000 samt de som avlidit under året. De som flyttat ut under året ingår således inte. Snittkostnaden för de som flyttade ut under året var 2 673 kronor per individ jämfört med 9 416 kr för de som bodde i regionen i slutet av året eller som avlidit under året.</p>
<p>Individer med negativ vårdkostnad sorterades bort (205 personer).</p>
<p>Vid beräkning av snittkostnaden för de vårdtunga ska de avlidna ingå i såväl täljaren som i nämnaren. Detta innebär att i den löpande uppdateringen ska de som ingår i vårdtung grupp samt de som avlidit och ingår i vårdtung grupp användas i antalsmatrisen.</p>
<p>När snittkostnaden för övrig befolkning tas fram ska kostnaderna för de avlidna ingå medan antalet avlidna inte ska tas med i nämnaren. Detta innebär att i de kombinationer av variabler där dödsrisken är hög kommer snittkostnaden också att vara relativt hög. De avlidnas kostnader ingår därmed i kostnadsmatrisen. När SCB hämtar in data om antalsmatrisen för de i övrig grupp används således enbart den existerande befolkningen den 31 december aktuellt år</p>
<p>Nedan redovisas definitionen av de olika variablerna som ingår i modellen för ej vårdtung befolkning samt snittkostnad per person. Modellen består av knappt 800 variabelkombinationer som innehåller ett värde större än 0. Den genomsnittliga kostnaden per individ som ej är vårdtung uppgår till 6 086 kronor.</p>
<p>Kön: 1. Män 2. Kvinnor</p>
<p>Ålder  baseras på åldern den 31 december, dvs. under året födda har ålder 0. Åldern är olika klassindelad för den vårdtunga respektive den ej vårdtunga gruppen.</p>
<p>Civilstånd  har klassats i tre grupper: 1. Barn + gifta vuxna, vilket innebär samtliga personer under 18 år samt personer 18 år eller äldre som har registrerats som gift. 2. Tidigare gifta, vilket innebär änkor/änklingar och skilda. 3. Ogifta, vilket innebär ogifta personer 18 år och äldre.</p>
<p>Sysselsättningsstatus  har också klassats i tre grupper: 1. Sysselsatta med kontrolluppgift samt personer yngre än 16 år. 2. Ej sysselsatta med kontrolluppgift. 3. Ej sysselsatta utan kontrolluppgift.</p>
<p>Inkomst  är sammanräknad förvärvsinkomst för personer över 20 år. Medianinkomsten i riket var år 2000 161 544 kronor exklusive 0-inkomsttagare. I antalsmatrisen kodas barn upp till och med 15 år som nollinkomsttagare, även om de har en registrerad inkomst. 1. 0, nollinkomsttagare och barn. 2. 1–150 000, under median. 3. 150  001–, över median.</p>
<p>Boendetyp  hämtas från fastighetsregistret:</p>
<p>• Småhus är alla med typkod<300, dvs. inkluderar jordbruksfastigheter.</p>
<p>• Övriga är alla med typkod>= 300, i allmänhet flerbostadshus.</p>
<h2>Variabeldefinition vårdtung befolkning</h2>
<p>Vårdtunga individer kostar i genomsnitt 75 267 kronor per individ. En person registreras som vårdtung om EpC har angivit någon av de åtta diagnosgrupperna:</p>
<h2>Kostnadsmatriser</h2>
<p>Matriserna baseras på kostnadsunderlag från Region Skåne år 2000.</p>
<h2>Genderanalys av kostnadsutjämningens delmodeller för äldreomsorg samt hälso- och sjukvård</h2>
<p>Uta Betram, Socialdepartementet</p>
<h2>Genderanalys av utjämningsmodellen för äldreomsorg Sammanfattning</h2>
<p>I kostnadsutjämningens delmodell för äldreomsorg har skillnaderna mellan nuvarande och föreslagna normkostnader mestadels ökat då det gäller fördelningen mellan gifta respektive ensamstående personer.</p>
<p>Både män och kvinnor får del av fler resurser som ensamstående än som gifta personer. Skillnaderna i resursfördelningen har dock minskat vid svår ohälsa men ökat vid måttliga och lätta ohälsotillstånd. En förklaring är här att kommunernas totala resurser har minskat och att kommunerna därför lägger en ökad andel av resurserna på de mest sjuka och de som inte har anhöriga.</p>
<p>Gifta mäns normkostnad i förhållande till gifta kvinnors normkostnad närmar sig i den nya beräkningsmodellen en mera jämlik fördelning vid svåra ohälsotillstånd. Vid måttliga och lätta ohälsotillstånd förefaller dock vid den kommunala behovsbedömningen fortfarande de gamla och traditionella skillnaderna slå igenom – dvs. att gifta män i större utsträckning än gifta kvinnor förutsätts kunna få frivillig vård av sin make och därför får mindre kommunala resurser. Detta mönster kvarstår trots att en första specialbearbetning av ULF-undersökningen år 2002 visar att närmare dubbelt så många kvinnor som män i befolkningen har hjälpbehov på grund av nedsatt hälsa.</p>
<p>Skillnaderna i ensamstående mäns normkostnad jämfört med ensamstående kvinnors normkostnad i den nya beräkningsmodellen har efter uppdateringen krympt i förhållande till situationen år 1994. Männen får dock fortfarande en större andel av resurserna än kvinnorna vid samma ohälsosituation.</p>
<p>Den uppdaterade beräkningsmodellen innebär således fortfarande att det underlag som utnyttjas för utjämningen fortfarande avspeglar en ojämlik fördelning av vårdresurserna mellan könen – fast i mindre utsträckning än det underlag som används i nuvarande modell. Detta förhållande binder dock inte upp biståndsbedömarna i kommunerna. Deras beslut kan grundas helt på en individuell behovsbedömning.</p>
<p>Den ojämlika utjämningen mellan könen kan dock få negativ eller positiv betydelse för fördelningen av statsbidragen i sådana fall då enskilda kommuners fördelning mellan män och kvinnor i någon åldersgrupp avviker kraftigt från riksgenomsnittet</p>
<h2>Nuvarande beräkningsmodell</h2>
<p>Fältundersökningen som genomfördes 1994 och som ligger till grund för nuvarande beräkningsmodell, resulterade i en för riksgenomsnittet betydligt lägre normkostnad för sammanboende/gifta män än för sammanboende/gifta kvinnor i samma ohälsogrupp. Avvikelse från denna generella trend förekom endast i åldersgruppen 65 74 år, vilket tyder på att kommunerna var mera generösa med sina biståndsbeslut till gifta män när hustrun fortfarande förvärvsarbetade, vilket förekommer främst inom den yngsta åldersgruppen män.</p>
<p>För gruppen övriga män och kvinnor, dvs. ensamboende personer, resulterade undersökningen i en för riksgenomsnittet betydligt högre normkostnad för män än för kvinnor i samma ohälsogrupp för de flesta åldersgrupper. Detta tyder på att kommunernas biståndsbeslut troligtvis inte enbart tog hänsyn till personernas fysiska status utan även till deras ”know how” inom området hemtjänst (service i hemmet och personlig omvårdnad). Traditionellt har denna kunskap legat mycket närmare kvinnornas än männens kunnande, speciellt när det gäller dessa äldre åldrar. För att möjliggöra jämförelse av normkostnaden mellan män och kvinnor år 1994 med år 2002 har normkostnaderna för år 2002 vägts samman till tioårsintervall. Observera att värden redovisas i löpande priser och således inte kan jämföras mellan åren. Observera också att indelningen 1994 gällde samboende och ensamstående enligt folk- och bostadsräkningen (FoB), men att beräkningssystemet ändrades 2000 till att gälla indelningen i gifta och övriga, för att kunna få fram aktuell statistik. Denna förändring testades vid beslutstillfället och hade mycket begränsad påverkan på resultatet.</p>
<p>Samhällsutvecklingen under de senaste årtionden har gått i riktning mot krav på större jämställdhet mellan könen. Samtidigt har kommunerna på grund av ökade besparingskrav tenderat att förutsätta anhöriginsatser i större utsträckning än tidigare år, när kommunala hemtjänstinsatser beviljas främst till gifta personer. För att kunna fånga in den senaste utvecklingen, har det varit angeläget för Utjämningskommittén att låta genomföra en ny fältundersökning. Avsikten är att koppla denna till aktuella ULF-resultat gällande hälsostatus för åldersgrupperna 65 år och äldre i totalbefolkningen. Syftet är att den befintliga samhällssituationen ska slå fullt igenom inom utjämningssystemet. Det i nuvarande beräkningsmodell använda resultatet härrör från ULF-undersökningen 1988/89.</p>
<p>Tyvärr så hinner den nya fördjupade ULF-hälsoundersökningen för åldrarna 85 år och äldre inte avsluta sitt arbete inom den tidsram som utjämningskommittén har till sitt förfogande innan dess betänkande skall överlämnas till regeringen. De normkostnadsberäkningar som presenteras i detta betänkande, är således endast baserade på fullständig aktuellt siffermaterial för åldersgrupperna 65 t o m 84 år. Resultat för personerna 85 år och äldre relateras fortfarande till ULF-undersökningen 1988/89 (gråfärgad sifferkolumn). Om regeringen beslutar i enlighet med utjämningskommitténs förslag att tillsätta ett mindre permanent organ med ansvar för en kontinuerlig uppföljning, kan ULF-materialet uppdateras om ca ett år då den för närvarande pågående ULFundersökningens resultat förväntas bli klar.</p>
<p>I nedanstående tabeller redovisas resultat från fältundersökningen 1994 kopplat till ULF-undersökningen 1988/89, som ligger till grund för den befintliga beräkningsmodellens normkostnad och som jämförelse visas resultat från den nya fältundersökningen 2002 kopplad till resultat från senast publicerade ULF-undersökningar (1996 2000):</p>
<p>Fältundersökningen 1994</p>
<h2>Normkostnader för äldreomsorgen per person givet ohälsogrupp, ålder, kön o samboende/ensamstående</h2>
<p>Samboende mäns normkostnad  1994 i förhållande till samboende kvinnors normkostnad i respektive ohälsogrupp/ålder beräknat som kvot</p>
<p>Ensamstående mäns normkostnad  1994 i förhållande till ensamstående kvinnors normkostnad i respektive ohälsogrupp/ålder beräknat som kvot</p>
<p>Fältundersökningen 2002</p>
<h2>Normkostnader för äldreomsorgen per person givet ohälsograd, ålder kön och civilstånd</h2>
<p>(OBS! De gråfärgade åldersgrupperna är kopplade till ULF-undersökningen från 1986, således till ett icke aktuellt hälsotillstånd för denna åldersgrupp.)</p>
<p>Gifta mäns normkostnad  2002 i förhållande till gifta kvinnors normkostnad i respektive ohälsogrupp/ålder beräknat som kvot</p>
<p>Övriga mäns normkostnad  2002 i förhållande till övriga kvinnors normkostnad i respektive ohälsogrupp/ålder beräknat som kvot</p>
<p>I tabellen redovisas som jämförelse kvoten av normkostnaden för män dividerad med normkostnaden för kvinnor för respektive ohälsogrupp, ålder, kön och civilstånd. Ju närmare resultatet ligger till 1,0 desto större är likheten i fördelningen av resurserna mellan könen för personer i samma ohälsogrupp. Resultat över 1,0 visar att genomsnittlig fler resurser läggs på män, medan resultat under 1,0 beror på att genomsnittligt fler resurser läggs på kvinnor från kommunernas sida. Observera att de gråfärgade åldersgrupperna från fältundersökningen år 2002 inte visar en reell förändring mellan mättidpunkterna, då de fortfarande är relaterade till 1988/89 års ULF-resultat.</p>
<h2>Gifta mäns normkostnad i förhållande till gifta kvinnors i den uppdaterade beräkningsmodellen</h2>
<p>År 2002 kan en viss förändring iakttas jämfört med situationen 1994 för åldersgrupperna 65 84 år. Normkostnaden är nu högre för gifta män med svår ohälsa än för gifta kvinnor med svår ohälsa. Speciellt hög är den för åldersgruppen 65 74 år. Detta tyder på att kommunen går in med hemtjänst när den oftast något yngre makan fortfarande förvärvsarbetar. När gifta kvinnor drabbas av svår ohälsa, läggs i genomsnitt inte lika stora kommunala resurser på dessa. En förklaring kan vara att maken oftast är äldre och förvärvsarbetar inte längre, vilket gör att kommunen i högre utsträckning förutsätter att maken utför hjälpinsatser.</p>
<p>För åldersgruppen 75-84 år med svår ohälsa ligger kvoten betydligt närmare jämviktspunkten, men fortfarande över 1,0 vilket visar att något fler resurser läggs på den gifte mannen om denne är drabbad. Detta tyder på att kommunala vårdbedömningar stödjer makan i sina vårdande insatser något mer än en vårdande make när svår ohälsa är orsak till kommunala hjälpinsatser. En förklaring skulle kunna vara att den vårdande makans hälsotillstånd i genomsnitt är något sämre än en vårdande makes. Detta antagande får stöd i resultatet som kan utläsas från den första delen av en nu pågående, men ännu ej offentligt publicerade ULF-undersökningen (här publiceras en av Socialstyrelsen beställd specialbearbetning). Tabellen visar att ungefär dubbelt så många kvinnor som män efter 65 års ålder anger att de på grund av ohälsa behöver hjälp med sina dagliga sysslor. Speciellt stora skillnader i hjälpbehovet mellan könen visar sig för åldrarna 65 85 år.</p>
<p>Resultat från en första specialbearbetning av de första två kvartalens resultat från ULF-undersökningen 2002:</p>
<h2>ULF-intervjuernas resultat omräknat till totalbefolkningen efter åldersgrupp och kön avseende om de intervjuade på grund av ohälsa har uppgivit att de har behov av hjälp med sina dagliga sysslor</h2>
<p>Normkostnaden vid måttlig ohälsa  är enligt fältundersökningen år 2002 betydligt högre för gifta kvinnor än för gifta män för de två yngre åldersgrupperna (65 74 resp. 75 84 år). Skillnaden är ungefär av samma storleksordning som den var 1994. Denna högre normkostnad för de gifta kvinnorna tyder på att kommunerna även år 2002 tycks förlita sig mera på att en hustru kan klara situationen med lägre eller utan kommunala insatser vid en makes måttliga ohälsotillstånd, än när en gift kvinna är drabbad av måttlig ohälsa och en make förväntas stödja sin hustru. Här slår således inte igenom att kvinnornas hälsa och rörlighet i allmänhet är oftare nedsatt än männens.</p>
<p>Vid skillnaderna av normkostnaden vid lätt ohälsa/full hälsa  till gifta män respektive gifta kvinnor visar fältundersökningen 2002 en större ojämlikhet i fördelningen av resurserna mellan gifta kvinnor och män än i fältundersökningen 1994. Gifta kvinnor förutsätts år 2002 i större utsträckning än gifta män klara situationen med en sjuklig make med mindre kommunal hjälp eller utan kommunal hjälp trots att det statistisk sett förekommer oftare att en man med nedsatt hälsa är gift med en kvinna med nedsatt hälsa än tvärtom.</p>
<h2>Övriga/ensamstående mäns normkostnad i förhållande till övriga/ensamstående kvinnors i den uppdaterade beräkningsmodellen</h2>
<p>År 2002 ligger normkostnaden för åldersgrupperna 65 84 år till ensamstående män med svår ohälsa  betydligt närmare balanspunkten än vad den gjorde 1994. Den ligger dock fortfarande 25 procent över 1,0, vilket tyder på att ensamstående män får kommunala hjälpinsatser i större utsträckning än ensamstående kvinnor med svår ohälsa. Skillnaden har dock krympt i förhållande till situationen 1994.</p>
<p>Inom gruppen personer med måttlig ohälsa  ligger normkostnaden år 2002 över 30 procent högre för ensamstående män i åldern 65 74 år än för kvinnor i samma åldersgrupp. Inom gruppen 75 84 år fördelas resurserna ungefär lika mellan könen. I jämförelse med fördelningen av resurserna år 1994 har skillnaden krympt avsevärt.</p>
<p>Vid lätt ohälsa/full hälsa  är resurserna fördelade till förmån för ensamstående män i den yngsta åldersgruppen (20 %) och till förmån för ensamstående kvinnor (15 %) i gruppen 75 84 år. Detta kan vara en slump då det underliggande materialet från fältundersökningen för denna ohälsogrupp är mycket begränsat. I jämförelse med år 1994 innebär det dock att resursernas fördelning inte längre ensidigt gynnar ensamstående män.</p>
<h2>Skillnaden i resursfördelningen mellan gifta respektive ensamstående personer i den uppdaterade beräkningsmodellen</h2>
<p>Vid svår ohälsa  har skillnaden i resursfördelningen krympt jämfört med år 1994 och numera är skillnaden ungefär lika stor mellan ensamstående och gifta män och kvinnor. För kvinnor  är resursfördelningen år 2002 mellan 2 till 3 gånger större för ensamstående än för gifta. För männen  är normkostnaden också mellan två till tre gånger större för ensamstående än för gifta.</p>
<p>Vid måttlig ohälsa  har skillnaden i resursfördelningen ökat  jämfört med år 1994, både mellan män och kvinnor. För kvinnor är resursfördelningen år 2002 mellan 5 9 gånger större för ensamstående än för gifta. För män  är den år 2002 mellan 6 23 gånger större för ensamstående än för gifta.</p>
<p>Vid lätt ohälsa/full hälsa  har skillnaden i resursfördelningen ökat  jämfört med år 1994 för både män och kvinnor. För kvinnor  är resursfördelningen år 2002 mellan 7 11 gånger större för ensamstående än för gifta. För män  är den år 2002 mellan 7 36 gånger större för ensamstående än för gifta.</p>
<h2>Skillnader i resursfördelningen mellan samboende/gifta och ensamstående personer</h2>
<p>65-74 75-84 85-w</p>
<p>Måttlig ohälsa, ensamstående i förhållande till samboende/gifta</p>
<p>Lätt ohälsa/full hälsa, övriga I förhållande till gifta</p>
<h2>Utjämningssystemets påverkan på kommunernas biståndsbedömningar</h2>
<p>Utjämningssystemets ojämlika fördelning av normkostnaden mellan könen påverkar inte kommunernas möjligheter att genomföra en fullständig fri och endast av det individuella behovet ledd fördelning av biståndsinsatserna, då biståndsbedömningen i kommunerna inte är uppbunden av utjämningsmodellens utformning.</p>
<h2>Utjämningssystemets påverkan av utjämningen av statsbidragen</h2>
<p>Den ojämlika fördelningen av normkostnaderna mellan könen påverkar i allmänhet inte utjämningen av kostnaderna mellan kommunerna så länge kommunernas andel män och kvinnor i varje åldersgrupp motsvarar riksgenomsnittet. Den kan dock få antingen negativ eller positiv betydelse i sådana fall då enskilda kommuners fördelning mellan män och kvinnor i någon åldersgrupp avviker kraftigt från riksgenomsnittet.</p>
<h2>Genderanalys Skillnader i de genomsnittliga kostnaderna för män respektive för kvinnor i hälso- och sjukvårdsmodellen</h2>
<p>Skillnaden mellan den genomsnittliga kostnadsnivån för män och för kvinnor har jämnats ut för de vårdtunga diagnosgrupperna och närmar sig en jämviktskostnad. Den högsta skillnaden i den för år 2000 uppdaterade beräkningen utgör tio procent i jämförelse med 30 procent år 1998.</p>
<p>Skillnaden mellan den genomsnittliga kostnadsnivån för män och kvinnor för ej vårdtunga grupper har krympt totalt sett. I de äldsta åldrarna syns dock en ökande kostnadsskillnad mellan män och kvinnor bland personer med inkomster under och över median och en kraftigt minskande kostnadsskillnad mellan män och kvinnor bland 0-inkomsttagare.</p>
<h2>Modellen för de vårdtunga diagnosgrupperna</h2>
<p>Den nuvarande beräkningsmodellen för den vårdtunga delmodellen uppvisade skillnader i den genomsnittliga kostnaden för de olika diagnosgrupperna som till övervägande del i sex av åtta fall var högre för män (upp till 30 procent) än för kvinnorna i respektive diagnosgrupp.</p>
<p>Efter uppdatering av kostnadsmatrisen till nivån för år 2000 och rättelse av vissa fel har skillnaderna krympt avsevärt. Fyra diagnosgrupper uppvisar numera i princip samma genomsnittliga kostnader för män som för kvinnor och för fyra av diagnosgrupperna är kostnaderna för män högst tio procent högre än för kvinnorna – en variation som är betydligt mindre uppseendeväckande än tidigare.</p>
<h2>Modellen för genomsnittlig kostnad för ej vårdtunga</h2>
<p>Beräkningsmodellen för ej vårdtunga grupper uppvisar inga större förändringar mellan åren 1998 och år 2000 när det gäller skillnader i genomsnittskostnad för män och för kvinnor. Befintliga skillnader har dock krympt något mellan åren när det gäller genomsnittssiffror för samtliga åldrar.</p>
<p>För  0-inkomsttagare   är den genomsnittliga kostnaden nästan lika för män och kvinnor. Detta beror framförallt på att nästan 96 procent av de i denna grupp ingående personern (27 procent av samtliga) är under 20 år. I dessa åldrar har pojkar högre sjukvårdskostnader upp till 15 år och flickor högre sjukvårdskostnader mellan 15 och 19 år. Skillnaderna i sjukvårdsbehovet för dessa åldrar är allmänt kända och baserade på verifierade behov men</p>
<p>jämnar ut sig i totalen. Skillnaderna från de yngre åldrarna är så dominerande att de överskuggar skillnaderna i den vuxna befolkningen. Det åldersfördelade materialet visar dock att männen i 1998 års beräkningar i genomsnitt hade betydligt lägre sjukvårdskostnader än kvinnorna upp till 60-års åldern men i de äldre åldrarna nästan 50 procents högre kostnader än kvinnorna. Denna skillnad har dock jämnats ut kraftigt i beräkningarna för år 2000 och genomsnittskostnaden är nu nästan lika stor för bägge könen.</p>
<p>För personer med inkomst under medianen  respektive med inkomst över medianen  är den genomsnittliga sjukvårdskostnaden betydligt lägre för män än för kvinnor. Skillnaden utgör 20 procent för personer med inkomst under medianen och 30 procent för personer med inkomst över medianen. Skillnaden mellan inkomstgrupperna kan med all sannolikhet förklaras av skillnader i livsstil, utbildningsnivåer och skillnader i arbetsmiljön . De mest slitsamma jobben är oftast de lägre betalda.</p>
<p>Skillnaden mellan könen kan framförallt bero på att det finns så många fler kvinnor än män i de högsta åldrarna, där sjukvårdskostnaderna är så mycket högre. Men också för yngre vuxna är det generellt belagt att kvinnornas sjukvårdsbehov är högre än männens (kvinnors barnafödande mm), vilket återspeglas i tabellen med åldersfördelade data.</p>
<p>2000 års beräkningar visar i jämförelse med 1998 års att den genomsnittliga kostnaden för män i de äldsta åldrarna i inkomstgrupperna under respektive över median har ökat i jämförelse med kvinnornas i samma inkomstgrupp och är nu högre. Denna utveckling går tvärt emot utvecklingen i gruppen 0-inkomsttagare.</p>
