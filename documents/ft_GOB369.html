<h1>Till statsrådet och chefen för</h1>
<h2>Näringsdepartementet</h2>
<p>Genom beslut den 11 november 1999 bemyndigade regeringen chefen för Näringsdepartementet att tillkalla en särskild utredare med uppdrag att se över leveranskoncessionärernas långsiktiga kraftanskaffningsavtal.</p>
<p>Med stöd av bemyndigandet förordnades den 9 december 1999 konkurrensrådet Anita Sundberg som särskild utredare.</p>
<p>Den 21 december 1999 förordnades avdelningsdirektören Svante Eriksson att vara sekreterare i utredningen.</p>
<p>Utredningen har antagit namnet Kraftavtalsutredningen. Utredningen har den 1 mars 2000 i en skrivelse till Näringsdepartementet avlämnat den lägesredovisning som anges i utredningens direktiv.</p>
<p>Härmed avlämnas utredningens betänkande Kraftavtal och leveranskoncessioner – effekter av koncessionssystemets förtida upphörande.</p>
<p>Utredningens arbete är härmed avslutat.</p>
<p>Stockholm den 7 augusti 2000.</p>
<p>Anita Sundberg /Svante Eriksson</p>
