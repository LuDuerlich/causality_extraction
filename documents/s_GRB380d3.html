<h1>Sammanfattning av uppdraget</h1>
<h2></h2>
<p>En särskild utredare tillkallas med uppdrag att – granska och utvärdera insatserna inom 1997 års långsiktiga energipolitiska program och analysera behovet av förändringar, – lämna förslag till riktlinjer för det långsiktiga energipolitiska programmet inför den planeringsperiod som inleds 2003 och – redovisa insatser som skall leda till en långsiktigt hållbar energiförsörjning.</p>
<p>Uppdraget skall vara avslutat senast den 1 februari 2003.</p>
<p>Bakgrund</p>
<p>Riksdagen godkände i juni 1997 utformningen av ett sjuårigt program för ett ekologiskt och ekonomiskt uthålligt energisystem (prop. 1996/97:84, bet. 1996/97:NU12, rskr. 1996/97:272). Programmet innebär en kraftfull satsning på forskning, utveckling och demonstration av ny energiteknik under perioden 1998 2004. Målet är att sänka kostnaderna för och introducera ny energiteknik för förnybara energislag och effektivare energianvändning. Genom programmet fick energiforskningen delvis en ny inriktning där forskning om energisystemet och det internationella samarbetet, särskilt med länderna i Östersjöregionen, betonas. Stödet till branschgemensam forskning och utvecklingen av ny energiteknik i företag och branscher har förstärkts. Ett energiteknikbidrag har införts för att stödja energiteknik som behöver utvecklas genom att provas i full skala och demonstreras med reducerad risk för företagen. Som en del av strategin för minskad klimatpåverkan från energisektorn omfattar det långsiktiga programmet särskilda insatser dels för bilateralt och multilateralt samarbete avseende s.k. gemensamt genomförande inom ramen för FN:s klimatkonvention och dels utveckling av ny teknik för etanolproduktion från skogsråvara.</p>
<p>De statliga insatserna skall bidra till uppbyggnad av kunskap inför framtida kommersiella tillämpningar, effektivisering av den teknik som i dag är kommersiell samt utveckling av ny konkurrenskraftig teknik med högre verkningsgrad och låg miljöpåverkan. Områden som är högt prioriterade är bl.a. kraftvärme och kraftproduktion baserad på biobränslen, biobränsleförsörjning inklusive hantering och nyttiggörande av askor och nya processer för etanolproduktion baserad på cellulosahaltiga råvaror. Vidare prioriteras alternativa drivmedel, ny teknik för storskaligt utnyttjande av vindkraft och havsbaserad vindkraft, solceller, energirelaterad grundforskning samt forsknings- och utvecklingsarbete för energieffektivisering i bebyggelse, industri- och transportsektorn.</p>
<p>Det övergripande målet för energiforskningen är att bygga upp vetenskaplig och teknisk kunskap och kompetens inom universiteten, högskolorna och i näringslivet för utveckling och omställning av energisystemet i enlighet med riksdagens energipolitiska beslut 1997. Energiforskningen skall bidra till att stabila förutsättningar skapas för ett konkurrenskraftigt näringsliv och till en förnyelse och utveckling av den svenska industrin. Energiforskningen skall också bidra till ett breddat energi-, miljö- och klimatsamarbete i Östersjöregionen.</p>
<p>Målet för de insatser som görs av staten på forskning, utveckling och demonstration av ny energiteknik är att under de närmaste 10 15 åren kraftigt öka el- och värmeproduktionen från förnybara energikällor och utveckla kommersiellt lönsam teknik för energieffektivisering.</p>
<p>Statens energimyndighet har huvudansvaret för att genomföra åtgärderna inom det av regeringen beslutade verksamhetsområdet Politik för ett uthålligt energisystem. Verket för innovationssystem (VINNOVA), Vetenskapsrådet och Forskningsrådet för miljö, areella näringar och samhällsbyggande (Formas) har ansvaret för vissa åtgärder inom programmet.</p>
<p>I propositionen Forskning och förnyelse redovisade regeringen strategiska insatser och prioriterade forskningsområden (prop. 2000/01:3, bet. 2000/01:UbU6, rskr. 2000/01:98). Energisystemets centrala betydelse i arbetet med att uppnå en hållbar utveckling och tillväxt markerades inom ramen för det prioriterade forskningsområdet miljö och hållbar utveckling.</p>
<p>Övergripande om utvärdering av 1997 års energipolitiska program</p>
<p>Energipolitiken har under de senaste trettio åren följts upp och utvärderats fortlöpande och ett omfattande utredningsarbete har genomförts. Under perioden har de statliga energiforskningsprogrammen regelbundet utvärderats i särskilda utredningar. Delegationen för energiforskning och sedermera Energiforskningsnämnden genomförde under åren 1975 1990 fortlöpande utvärderingar av forsknings- och utvecklingsprogrammen. En parlamentarisk kommission – Energikommissionen – som tillsattes 1994 hade bl.a. till uppgift att granska de pågående energipolitiska programmen för omställning och utveckling av energisystemet. Slutbetänkandet Omställning av energisystemet (SOU 1995:139) överlämnades till regeringen 1995. Riksdagen godkände 1997 ett långsiktigt energipolitiskt program för omställning och utveckling av energisystemet i den energipolitiska propositionen En uthållig energiförsörjning (prop. 1996/97:84).</p>
<p>I 1997 års energipolitiska beslut uttalas att erfarenheterna av de insatser för forskning, utveckling och demonstration av ny teknik som genomförs inom ramen för det långsiktiga programmet bör ligga till grund för ställningstaganden om nya insatser. Vidare framhålls att resultatuppföljningen bör utvecklas så att den kan utgöra underlag för kommande utvärderingar. Metoder bör utvecklas för att göra det möjligt att utvärdera effektiviteten hos och mäta resultaten av åtgärderna. Ett system för uppföljning och utvärdering bör planeras så att det kan användas redan när de energipolitiska åtgärderna börjar tillämpas. Resultaten bör belysas utifrån en systemsyn, där också indirekta ekonomiska och tekniska effekter inkluderas. En fördjupad kunskap om energisystemet är enligt 1997 års beslut en nödvändig grund för framtida beslut om energisystemets omställning. Utvärderingsfrågan och ökade kunskaper om energisystemet prioriteras högt i Energimyndighetens forsknings- och utvecklingsverksamhet.</p>
<p>Utvärdering av det långsiktiga programmet</p>
<p>Närings- och handelsdepartementet tillsatte 1998 en arbetsgrupp med uppgift att föreslå en plan för uppföljning och utvärdering av 1997 års energipolitiska program. Planen redovisades i form av en rapport inklusive förslag till lämpliga nyckeltal och indikatorer (Ds 2000:14). I enlighet med planen lät Näringsdepartementet under 2000 utvärdera de två första verksamhetsåren av det energipolitiska programmet.</p>
<p>När det gäller de långsiktiga åtgärderna konstaterades att det finns behov av att tydliggöra målstrukturen och att utveckla relevanta resultatmått. Statens energimyndighet hade inlett arbetet med att utveckla en strategi. Myndighetens utvecklingsarbete bedömdes innebära ett markant steg framåt när det gäller möjligheten att säkerställa att fördelningen av resurser till delområden sker utifrån synliga prioriteringar baserade på behovsanalyser.</p>
<p>Det långsiktiga energipolitiska programmet väntas bidra till en ökad användning av ny energiteknik först på 10 15 års sikt. Det ställer krav på nya metoder för den årliga resultatbedömningen. Statens energimyndighet har på uppdrag av regeringen utvecklat redovisningen av och strategin för de långsiktiga åtgärderna. Av redovisningen framgår hur medlen årligen fördelas mellan 16 utvecklingsområden. Bedömningar görs av utvecklingen till 2010 och 2020 av den tekniska, ekonomiska och miljömässiga mognadsgraden för respektive utvecklingsområde. Prognosen ger dels en bild av hur det planerade statliga stödet väntas bidra till framsteg av teknisk, ekonomisk eller miljömässig karaktär inom varje utvecklingsområde, dels en föreställning om när deras potential väntas komma att förverkligas. Myndigheten bedriver ett fortsatt arbete för att kunna prioritera mellan temaområden inom ramen för genomförandet av det långsiktiga programmet. En utgångspunkt för utvecklingsarbetet under den återstående programperioden är att Energimyndigheten skall lägga särskild vikt vid att skapa förutsättningar för att forskningsresultaten skall komma till praktisk användning.</p>
<p>Uppdraget</p>
<p>En särskild utredare skall tillkallas med uppdrag att granska och utvärdera insatserna inom 1997 års långsiktiga energipolitiska program och analysera behovet av förändringar, lämna förslag till riktlinjer för den planeringsperiod som inleds 2003 och redovisa insatser som skall leda till en långsiktigt hållbar energiförsörjning.</p>
<p>En utgångspunkt för utredarens arbete skall vara den svenska energipolitikens mål att – på kort och lång sikt trygga tillgången på el och annan energi på med omvärlden konkurrenskraftiga villkor, – skapa villkoren för en effektiv energianvändning och en kostnadseffektiv svensk energiförsörjning med låg negativ påverkan på hälsa, miljö och klimat samt underlätta omställningen till ett ekologiskt uthålligt samhälle.</p>
<p>Utredaren skall göra en fördjupad analys av de resultat som nåtts inom ramen för det långsiktiga energipolitiska programmet och särskilt granska i vilken utsträckning omvärldsförändringar har påverkat förutsättningarna för genomförandet av programmet.</p>
<p>Avnämare till resultaten</p>
<p>Ett nära och aktivt samarbete mellan staten och näringslivet är en grundläggande förutsättning för att de statliga insatserna skall ge långsiktigt uthålliga resultat. Ett sådant samarbete är också etablerat mellan staten och viktiga aktörer som t.ex. energi- och energiteknikföretagen. Exempel på nytt sådant samarbete är det avtal som ingicks 2000 mellan staten och svensk fordonsindustri om utveckling av mer miljövänliga och energieffektiva fordon. Motsvarande diskussioner förs på vindkraftsområdet, samt med den energiintensiva industrin om dels kunskapsunderlag avseende dess konkurrenskraft, dels om effektiv energianvändning i syfte att minska utsläpp av växthusgaser. På sikt kan man också förvänta sig att näringslivet gör insatser mot klimatförändringar inom ramen för Kyotoprotokollets bestämmelser om flexibla mekanismer. Omvärldsförändringar genom framförallt liberaliseringen och integreringen av de europeiska energimarknaderna har påverkat förutsättningarna för samarbetet.</p>
<p>Utredaren skall analysera hur det statliga stödet bör utformas. En sådan analys bör avse dels energirelaterad forskning, dels ny energiteknik som behöver utvecklas genom att provas i full skala och demonstreras med reducerad risk för företagen samt hur introduktionen av ny energiteknik kan påskyndas. Utredaren skall bl.a. bedöma om avvägningen mellan forskning och utveckling är lämplig vad gäller ny energiteknik samt om nya former av samarbete på klimat- och energiområdet kan stärka förankringen hos näringslivet.</p>
<p>Energipolitiskt motiverade klimatinsatser</p>
<p>Riksdagen lade i samband med 1997 års energipolitiska överenskommelse fast en strategi för minskad klimatpåverkan från energisektorn. Strategin omfattar insatser inriktade på bilateralt och multilateralt samarbete avseende gemensamt genomförande  inom ramen för klimatkonventionen. En förändrad energianvändning i transportsektorn identifierades som en strategisk klimatpolitisk uppgift. En låg framställningskostnad är en förutsättning för att börja använda etanol som drivmedel i större skala. Riksdagen beslutade om en särskild satsning på utveckling av ny teknik för etanolproduktion från skogsråvara.</p>
<p>Den Europeiska kommissionen initierade i juni 2000 det Europeiska programmet mot klimatförändringar (ECCP). Kommissionen beslutade den 23 oktober 2001 sitt meddelande om genomförandet av den första etappen av ECCP [KOM (2001) 580]. Arbetet är inriktat på att identifiera initiativ och åtgärder som kan bidra till att EU och dess medlemsländer skall kunna klara av sina åtaganden inom ramen för Kyotoprotokollet. De sex områden där initiativ och förslag kan förutses är energitillförsel, energianvändning i bebyggelse-, transport- och industrisektorn, forskning samt Kyotoprotokollets tre flexibla mekanismer – handel med utsläppsrätter, gemensamt genomförande och den rena utvecklingsmekanismen. Åtgärderna i det långsiktiga energiprogrammet ökad satsning på förnybara energikällor, liksom energieffektiviserande åtgärder tillsammans med de energipolitiska insatserna på klimatområdet – kan om förslagen och initiativen i ECCP realiseras bidra till att Sverige når sina åtaganden enligt Kyotoprotokollet.</p>
<p>Med utgångspunkt i Kyotoprotokollet och arbetet i EU bör förslag utarbetas till förändringar och ytterligare åtgärder som kan bidra till utvecklingen av en svensk strategi för minskad klimatpåverkan från energisektorn.</p>
<p>Energiframsyn</p>
<p>Ingenjörsvetenskapsakademien (IVA) genomför projektet Energiframsyn Sverige i Europa i samarbete med bl.a. Statens energimyndighet. Arbetet har inletts under hösten 2001. Målet med projektet är att med utgångspunkt i de framtidsbilder för Sverige, som finns i Teknisk Framsyn, skapa insikt och visioner om utvecklingen i Sverige på energiområdet med ett tydligt internationellt perspektiv. Inom ramen för projektet kommer fokus att ligga på de närmaste 10 20 åren. Därtill kommer vissa utblickar att göras 50 år framåt i tiden. Ambitionen är att arbetet skall ge underlag för att informera om möjligheter och problem på energiområdet för en hållbar utveckling i Sverige. IVA skall slutrapportera projektet senast den 31 december 2002.</p>
<p>Arbetet väntas ge framtidsbilder av det svenska energisystemet i ett internationellt perspektiv och identifiera områden att prioritera för utvecklingsinsatser.</p>
<p>Projektet Energiframsyn Sverige i Europa skall vara en av utgångspunkterna i beredningen av förslag till riktlinjer för det långsiktiga energipolitiska programmet inför planeringsperioden som inleds 2003.</p>
<p>Utredaren skall i detta sammanhang belysa de förnybara energikällornas roll och energieffektiviseringens möjligheter att tillgodose de mål som ställts för energipolitiken.</p>
<p>Internationellt samarbete</p>
<p>De svenska forsknings- och utvecklingsinsatserna görs i allt större utsträckning i ett internationellt samarbete. Detta beror på att energimarknaderna utvecklas snabbt genom liberalisering, ökad marknadsöppning och internationell integrering samt genom att de miljö- och klimatmässiga utmaningar som energisystemet möter i stor utsträckning är globala. Genom det internationella forskningssamarbetet höjs kompetensen i den nationella forskningen. I 1997 års energipolitiska beslut framhålls att en aktiv internationell samverkan är nödvändig för att Sverige skall kunna tillgodogöra sig fördelarna med internationaliseringen.</p>
<p>De centrala internationella samarbetsformerna på energiforskningsområdet är EU:s femte ramprogram för forskning och utveckling, samt samarbetet inom International Energy Agency  (IEA). Det nordiska energiforskningssamarbetet har förstärkts då det 1999 bildades en nordisk projekt- och programförvaltande institution. Vidare har samarbetet utökats till att också omfatta Nordens närområde, framförallt Baltikum och västra Ryssland. En överenskommelse träffades 1999 mellan Sverige och Ryssland om samarbete inom områdena energieffektivisering och förnybara energikällor.</p>
<p>Utredaren skall analysera behovet av nya initiativ för att utveckla den nationella forskningsfinansieringen på energiområdet för att underlätta deltagande i det internationella samarbetet. Behovet av förstärkta insatser för att underlätta harmoniseringen av energimarknaderna i närområdet skall analyseras. Möjligheten att integrera EU-programmen i det nationella stödet till forskning och utveckling för att underlätta samfinansiering bör analyseras. Även frågan om särskilda initiativ skall initieras för bilateralt samarbete bör utredas.</p>
<p>Det regionala energisamarbetet i Östersjöområdet</p>
<p>Nordiska rådet rekommenderade 1995 Nordiska ministerrådet att inleda ett regionalt energisamarbete med Ryssland och i Nordens närområde. Genom 1997 års energipolitiska beslut skapades möjligheter för Sverige att samverka med länderna i Östersjöregionen rörande forskning och utveckling på energiområdet. Syftet är att insatserna i första hand skall underlätta omställningen av energisystemen i Östeuropa.</p>
<p>Utifrån de Nordiska statsministrarnas deklaration i Bergen 1997 startade de nordiska och baltiska länderna samt Polen, Ryssland och Tyskland tillsammans med Europeiska kommissionen ett Östersjöprogram. Efter energiministerkonferensen i Helsingfors 1999 har energisamarbetet formaliserats i en mellanstatlig samarbetsgrupp där samtliga Östersjöstater och EU-kommissionen deltar.</p>
<p>Utredaren skall analysera behovet av förändringar och nya nationella initiativ för att kunna delta aktivt i det regionala energisamarbetet.</p>
<p>Arbetets genomförande, tidsplan m.m.</p>
<p>Utredaren skall utgå från 1997 års energipolitiska beslut och i tillämpliga delar beakta innehållet i den klimatpolitiska propositionen (prop. 2001/02:55) Sveriges klimatstrategi som lades fram i november 2001 och den energipolitiska proposition som regeringen har för avsikt att överlämna till riksdagen 2002.</p>
<p>Utredaren skall i sitt arbete samråda med berörda myndigheter och organisationer och i tillämpliga delar med den delegation som regeringen beslutade tillkalla den 5 juli 2001 med uppgift att föreslå ett system och regelverk för Kyotoprotokollets flexibla mekanismer.</p>
<p>Utredaren skall redovisa samhällsekonomiska och statsfinansiella konsekvenser av sina förslag och belysa konsekvenserna av förslagen för små företags arbetsförutsättningar. Vidare skall utredaren belysa de konsekvenser för konkurrensen som förslagen kan komma att medföra. Konsekvensanalyserna skall göras på det sätt som beskrivs i kommittéhandboken (Ds 2000:1, kapitel 7). Utredaren skall även göra en bedömning av vilken miljöpåverkan som förslagen får om de genomförs. Förslagen skall vidare analyseras utifrån förenligheten med EU:s regler för statsstöd.</p>
<p>Utredaren bör lämna en lägesrapport senast den 15 juni 2002. En slutrapport skall lämnas senast den 1 februari 2003. Utredaren bör dock, om det är lämpligt, kunna redovisa delar av uppdraget tidigare. (Näringsdepartementet)</p>
<p>Bilaga 2</p>
<p>Beslut vid regeringssammanträde den 12 december 2002.</p>
<p>Uppdraget</p>
<p>Med stöd av regeringens bemyndigande den 6 december 2001 har chefen för Näringsdepartementet tillkallat en särskild utredare för att granska och utvärdera insatserna inom 1997 års långsiktiga energipolitiska program och analysera behovet av förändringar, lämna förslag till riktlinjer för det långsiktiga energipolitiska programmet inför den planeringsperiod som inleds 2003 och redovisa insatser som skall leda till en långsiktigt hållbar energiförsörjning (dir. 2001:122). Utredningen har antagit namnet LångEn (N 2002:07).</p>
<p>Utredaren skall bl.a. bedöma om nya former av samarbete på klimat- och energiområdet kan stärka insatsernas förankring hos näringslivet. Riksrevisionsverket (RRV) skall därvid biträda utredningen genom att mot ersättning analysera vissa frågor kring samverkan mellan staten, högskolan och näringslivet i energirelaterad forskning, utveckling och demonstration. (Näringsdepartementet)</p>
<p>Bilaga 3</p>
<p>Beslut vid regeringssammanträde den 22 maj 2003.</p>
<p>Förlängd tid för uppdraget</p>
<p>Med stöd av regeringens bemyndigande den 6 december 2001 har chefen för Näringsdepartementet tillkallat en särskild utredare för att granska och utvärdera insatserna inom 1997 års långsiktiga energipolitiska program och analysera behovet av förändringar, lämna förslag till riktlinjer för det långsiktiga energipolitiska programmet inför den planeringsperiod som inleds 2003 och redovisa insatser som skall leda till en långsiktigt hållbar energiförsörjning (dir. 2001:122). Utredningen har antagit namnet LångEn (N 2002:07).</p>
<p>Enligt regeringens beslut den 6 december 2001 skulle utredaren redovisa sitt uppdrag senast den 1 februari 2003.</p>
<p>Efter begäran om förlängning (N2002/6872/ESB) beslutade regeringen den 11 juli 2002 att slutrapport skulle lämnas senast den 1 juni 2003.</p>
<p>På begäran av utredaren förlängs nu utredningstiden ytterligare, till den 1 september 2003. Utredaren bör dock, om det är lämpligt, redovisa delar av uppdraget tidigare. (Näringsdepartementet)</p>
<p>Bilaga 4</p>
<h2>Personer utredningen varit i kontakt med via referensgrupp och bilaterala möten</h2>
<p>ABB: Harry Frank</p>
<p>Chalmers: Bengt Kasemo Elforsk: Harald Haegermark</p>
<p>Finansdepartementet: Christopher Onajin</p>
<p>Formas: Michael Rantil</p>
<p>Handelshögskolan: Lars Bergman</p>
<p>Jernkontoret: Birgitta Lindblad KTH: Arne Kaijser</p>
<p>Linköpings Universitet: Jane Summerton Miljödepartementet: Conny Hägg Naturvårdsverket: Hedvig Froste</p>
<p>Näringsdepartementet: Lars Guldbrand, Lotta Medelius-Bredhe</p>
<p>Svenska Kraftnät: Eva Bergius</p>
<p>Svensk Energi: Karima Björk Utbildningsdepartementet: Mats Johnsson Uppsala Universitet: Irene Kolare</p>
<p>Vattenfall: Birgit Bodlund</p>
<p>Vetenskapsrådet: Elisabeth Tehler, dessutom har Gunnar Leman (vid två tillfällen) och Lars Börjesson (vid ett) deltagit vid gruppens möten, men ej varit medlemmar av referensgruppen</p>
<p>Vinnova: Gunnel Dreborg Värmeforsk: Gullvi Borgström</p>
<p>Personer med vilka utredningen haft bilaterala kontakter</p>
<p>Atrax Konsulter: Anders Elam, Nils Elam, Björn Rehnlund</p>
<p>Chalmers: Bengt Kasemo</p>
<p>EKAN-gruppen: Owe Andersson</p>
<p>Elforsk: Morgan Andersson, Gunnar Hovsenius, Harald Haegermark, Stefan Montin</p>
<p>Energimyndigheten: Björn Gustavsson, Håkan Hansson, Thomas Korsfeldt, Zofia Lublin, Andres Muld, Birgitta Palmberger, Lena Rosenstam Liljeqvist, Jürgen Salay, Lars Tegnér, Björn Telenius</p>
<p>EU/FoU-rådet: Juha Alatalo</p>
<p>Fjärrvärmeföreningen: Ola Alterå, Erik Larsson, Anders Tvärne Formas: Conny Rolén</p>
<p>Göteborg Energi: Ingemar Andersson, Hans Eek</p>
<p>Handels- och industriministeriet, Finland: Erkki Eskola, Paula Nybergh, Timo Ritonummi, Sirkka Vilkamo</p>
<p>Jernkontoret: Birgitta Lindblad, Hans Sandberg Kemikontoret: Per Karlsson, Birgitta Resvik</p>
<p>KTH: Carina Carlsson, Martin Forsén, David Haglind, Fredrik Lagergren, Per Lundqvist, Peter Rudolph, Jan Scheffel</p>
<p>Linköpings Universitet: Jane Summerton</p>
<p>Lunds Tekniska Högskola: Arne Elmroth, Lena Neij, Lennart Thörnqvist</p>
<p>Naturvårdsverket: Bengt Johansson</p>
<p>NUTEK: Göran Uebel</p>
<p>Näringsdepartementet: Lars Guldbrand, Irene Kolare (nu vid Uppsala Universitet)</p>
<p>Profu: Bo Rydén</p>
<p>Skogsindustrierna: Lars-Erik Axelsson, Greta Fossum Statskontoret: Ola Norr, Ingrid Skare</p>
<p>Svenska Kraftnät: Roger Kearsley Svensk Energi: Peter Åsell</p>
<p>Svenskt Näringsliv: Bo Diczfalusy, Peter Johansson Sydkraft: Tommy Cervin</p>
<p>Statens förhandlare för omställning av energisystemet, Bo Bylund, sekretariatet: Lars Andersson, Maria Bergendahl-Gerholm, Björn Hagman, Bengt Jäderholm</p>
<p>TEKES, Finland: Marjatta Aarniala, Jari Eklund, Martti Äijälä</p>
<p>Uppsala Universitet: Björgvin Hjörvarsson (även KTH), Mats Leijon, Irene Kolare, Michael A Liberman</p>
<p>Vattenfall: Lennart Billfalk, Göran Svensson Verkstadsindustrierna: Per-Olov Ahlbäck, Åke Danemar, Maria Sandqvist</p>
<p>Vinnova: Hans G Pettersson (nu vid Näringsdepartementet) VTT Processes, Finland: Mikko Kara, Lasse Mattila, Kai Sipilä</p>
<p>Bilaga 5</p>
<h2>Referenser</h2>
<p>Avbrottsutredningen (2001):  Åtgärder för ökad leveranssäkerhet . Delrapport  2001-06-11,  Stockholm.</p>
<p>Chalmers, Göteborgs Universitet, Göteborg Energi (2001), Göteborg 2050 – visioner av ett hållbart samhälle.  Informationsbroschyr.</p>
<p>DealFlower (2003):  Varför investerar inte det svenska riskkapitalet i förnyelsebar och klimateffektiv energiteknik? Rapport redovisad till NUTEK.</p>
<p>Degerblad, J-E., m.fl. (2002): Utvärderingsspelet.  Working paper 2002:21. Institutet för studier av utbildning och forskning (SISTER).</p>
<p>Ds 1992:122,  Energiforskningens mål och medel. Rapport från Energiforskningsgruppen.</p>
<p>Ds 1993:45,  Svensk energiforskning i ett internationellt perspektiv. Ds 2000:1,  Kommittéhandboken.</p>
<p>Ds 2000:14,  Plan för uppföljning och utvärdering av 1997 års energipolitiska program.</p>
<p>Ds 2000:20,  Elproduktion från förnybara energikällor – ekonomiska förutsättningar och marknadsmekanismer.</p>
<p>Ds 2001:60,  Effektivare energianvändning förslag till marknadsbaserade åtgärder.</p>
<p>Ds 2001:63,  Svensk basindustri – konkurrenskraft och hållbar utveckling.</p>
<p>Ds 2001:65,  Förslag till program för långsiktiga avtal med energiintensiv industri.</p>
<p>ECON AB (2003):  Översikt av det regionala energisamarbetet i Östersjöområdet. Rapport till  LångEn-utredningen.  Rapport 05/03.</p>
<p>EG-kommissionen  (1997):  Energi för framtiden: Förnybara energikällor. Vitbok för en gemenskapsstrategi och handlingsplan. KOM (97) 599 slutlig.</p>
<p>EG-kommissionen  (2001):  Europeiska unionens verksamhet inom forskning och teknisk utveckling. Årsrapport 2000.</p>
<p>EG-kommissionen  (2001):  Gemenskapens riktlinjer för statligt stöd till skydd för miljön. EGT 2001/C 37/03.</p>
<p>EG-kommissionen (2000, 2002): Mot en europeisk strategi för trygg energiförsörjning.  Grönbok. KOM (2000) 769.</p>
<p>EG-kommissionen  (2002):  Slutrapport om grönboken Mot en europeisk strategi för trygg energiförsörjning . KOM (2002) 321 slutlig.</p>
<p>EG-kommissionen  (2003):  Meddelande från kommissionen – Investering i forskning: en handlingsplan för Europa. KOM (2003) 226 slutlig/2.</p>
<p>Elforsk (1996):  Ett uthålligt elsystem för Sverige; en vision för år 2050.</p>
<p>EU/FoU-rådet  (2002):  Svenskt deltagande i femte ramprogrammet.</p>
<p>Europaparlamentets och rådets direktiv 96/92/EG av den 19 december 1996 om gemensamma regler för den inre marknaden för el.</p>
<p>Europarlamentets och rådets förslag till direktiv om främjande av el producerad från förnybara energikällor (2000/0116(COD) PE2)</p>
<p>Europaparlamentets och rådets direktiv 2001/77/EG om främjande av el producerad från förnybara energikällor på den inre marknaden för el.</p>
<p>Europaparlamentets och rådets direktiv 2002/91/EG om byggnaders energiprestanda.</p>
<p>Europaparlamentets och rådets direktiv 2003/30/EG om främjande av användningen av biodrivmedel eller andra förnybara drivmedel.</p>
<p>Gustavsson, P. och Kokko, A. (2003): Sveriges konkurrensfördelar för export och multinationell produktion.  Långtidsutredningen 2003, Bilaga 6.</p>
<p>Haegermark, H. (2001):  Priorities of energy research in Sweden, i Statens Energimyndighet och Svensk Byggtjänst (2001).</p>
<p>IEA/EET, December 2002</p>
<p>Innovationspolitiska Expertgruppen (2002): Betydelsen av innovationssystem: utmaningar för samhället och för politiken.  En fristående studie på uppdrag av Näringsdepartementet och Utbildningsdepartementet.</p>
<p>IVA (2003): faktarapporter från projekt Energiframsyn Sverige i Europa: Olja tillgång och prisutveckling, Gas och kol tillgång och prisutveckling, Kärnkraft idag och i morgon, Överföring och lagring och av energi, Vattenkraften i Sverige, Vindkraft till lands och till sjöss, El och kraftvärme från kol, naturgas och biobränsle, Energianvändning i industrin, Energianvändning i transportsektorn, Energianvändning i bebyggelsen, El och värme från solen  samt Ekonomiska styrmedel inom energiområdet.</p>
<p>IVA (2003): slutrapporter från projekt Energiframsyn Sverige i Europa: Energin – mot en ny era! En systemstudie, Kan framtiden påverkas? – framtidsbilder för Energieuropa, Energi 2050 – närmare solen  samt Syntes och sammanfattning.</p>
<p>J&W (2002):  Underlag för prövning av stängningen av den andra kärnkraftsreaktorn vid Barsebäck. Rapport till Näringsdepartementet.</p>
<p>Jernkontoret (2002): Årsberättelse 2001.</p>
<p>Kaijser, A. (1994):  I fädrens spår – den svenska infrastrukturens historiska utveckling och framtida utmaningar. Stockholm: Carlssons.</p>
<p>Kommittédirektiv (2001:122):  Det långsiktiga energipolitiska programmet.</p>
<p>Lagerberg, C. (2001):  Metoder att mäta uthållighet – som man ropar får man svar. Kungl. Skogs- och Lantbruksakademiens tidskrift, 140 (12), s. 55 59.</p>
<p>Leijon, M. (2002): Ångström Energy Park.  Förstudierapport.</p>
<p>Leijon, M. (2002):  Elektromagnetismens möjligheter för effektiv elgenerering – med inriktning mot förnybara källor. Förstudie.</p>
<p>Miljödepartementet (2001):  Svenska miljömål – delmål och åtgärdsstrategier. M 2001.10.</p>
<p>Moberg, E. (2001):  Svensk energipolitik. En studie i offentligt beslutsfattande . (Redigerad version av ursprungsversionen). (URL: http://www.mobergpublications.se/energipolitik)</p>
<p>Neij, L., Dannemand Andersen, P., Durstewitz, M., Helby, P., Hoppe-Kilpper, M. och Mothorst, P. E. (2003): Experience curves: a tool for energy policy programmes assessment . Slutrapport från EXTOOL. Miljö- och energisystemstudier, Lunds universitet, Lund.</p>
<p>Nordenstam, T. (1994): Från konst till vetenskap.  Stockholm: Carlssons.</p>
<p>Nordleden (2002):  Aktörers drivkrafter för investeringar i energisystemet och dess konsekvenser för ett framgångsrikt energipolitiskt omställningsarbete. Rapport 2002:4.</p>
<p>Nordleden (2002):  Fjärrvärme, kraftvärme och avfallsförbränning i Sverige. Rapport 2002:5.</p>
<p>Nordleden (2003):  En målinriktad analys för LångEn-utredningen med stöd av Nordledenprojektet. Rapport till  LångEn-utredningen.</p>
<p>NUTEK (1995): Styrmedel inom energiområdet . R1995:48. NUTEK (1996): Aktörsanalys energiteknik – sammanfattning och slutsatser. R1996:22.</p>
<p>Profu (2002):  Nationellt eller internationellt politiskt perspektiv. Jämförelse av två scenarier för utvecklingen av svensk energiförsörjning och dess miljöpåverkan . Profu AB, Göteborg.</p>
<p>Prop. 1992/93:170,  Forskning för kunskap och framsteg. Prop. 1996/97:5,  Forskning och Samhälle.</p>
<p>Prop. 1996/97:84,  En uthållig energiförsörjning.</p>
<p>Prop. 1997/98:56,  Transportpolitik för en hållbar utveckling.</p>
<p>Prop. 1999/2000:81,  Forskning för framtiden en ny organisation för forskningsfinansiering.</p>
<p>Prop. 1999/2000:134:  Ekonomiska förutsättningar för elproduktion från förnybara energikällor .</p>
<p>Prop. 2000/01:3,  Forskning och förnyelse.</p>
<p>Prop. 2000/01:130,  Svenska miljömål – delmål och åtgärdsstrategier.</p>
<p>Prop. 2001/02:1,  Förslag till statsbudget för 2002. Utgiftsområde 21 Energi.</p>
<p>Prop. 2001/02:2,  FoU och samverkan i innovationssystemet.</p>
<p>Prop. 2001/02:20,  Infrastruktur för ett långsiktigt hållbart transportsystem.</p>
<p>Prop. 2001/02:143,  Samverkan för en trygg, effektiv och miljövänlig energiförsörjning.</p>
<p>Prop. 2002/03:1,  Förslag till statsbudget för 2003. Utgiftsområde 21 Energi.</p>
<p>Prop. 2002/03:85,  Vissa elmarknadsfrågor.</p>
<p>Regeringens skrivelse 2000/01:15, Den fortsatta omställningen av energisystemet m.m.</p>
<p>Regeringens skrivelse 2001/02:22, En förnyad prövning av stängningen av Barsebäck 2.</p>
<p>Regleringsbrev för Statens energimyndighet, budgetåret 2002. Riksrevisionsverket (2001): Från forskning till tillväxt – statligt stöd till samverkan mellan högskola och näringsliv. (RRV 2001:11). Riksrevisionsverket (2003):  Samverkan och kommersialisering inom den långsiktiga energipolitiken. Rapport till  LångEn-utredningen  (RRV 2003:12).</p>
<p>SFS 1998:222,  Förordning om statligt stöd till energiforskning. SFS 1998:653,  Förordning om statligt stöd till energiteknik. SFS 1998:654,  Förordning om energiteknikbidrag.</p>
<p>SFS 1998:1474,  Kommittéförordningen.</p>
<p>SOU 1978:17 , Energi.  Betänkande av energikommissionen.</p>
<p>SOU 1978:49,  Energi – hälso-, miljö- och säkerhetsrisker. Slutbetänkande av energikommissionen.</p>
<p>SOU 1995:139, Omställning av energisystemet.  Slutbetänkande av Energikommissionen.</p>
<p>SOU 1995:140,  Omställning av energisystemet – underlagsbilagor, del 1 4. Underlagsbilagor till slutbetänkande av Energikommissionen.</p>
<p>SOU 1999:95,  Småskalig elproduktion samt mätning och debitering av elförbrukning. Slutbetänkande av  LEKO-utredningen.</p>
<p>SOU 2000:23,  Förslag till svensk klimatstrategi. Betänkande av Klimatkommittén.</p>
<p>SOU 2000:45,  Handla för att uppnå klimatmål! Slutbetänkande av Utredningen om möjligheterna att utnyttja Kyotoprotokollets flexibla mekanismer i Sverige.</p>
<p>SOU 2001:2,  Effektiv hushållning med naturresurser. Slutbetänkande av Resurseffektivitetsutredningen.</p>
<p>SOU 2001:77, Handel med elcertifikat.  Slutbetänkande från Elcertifikatutredningen.</p>
<p>SOU 2002:7, Konkurrensen på elmarknaden.  Slutbetänkande från Elkonkurrensutredningen.</p>
<p>SOU 2002:114,  Gemensamt genomförande – avtal för bättre klimat.</p>
<p>Slutbetänkande från Utredningen om Gemensamt Genomförande.</p>
<p>SOU 2003:60, Handla för bättre klimat.  Delbetänkande från FlexMex2-utredningen.</p>
<p>SOU 2003:67,  Kollektivtrafik med människan i centrum. Slutbetänkande från Kollektivtrafikkommittén.</p>
<p>Statens Energimyndighet (1999): Uppföljning av stödet för kommunal energirådgivning.  ER 3:1999.</p>
<p>Statens Energimyndighet (1999): Verksamhetshandbok.</p>
<p>Statens Energimyndighet (2000): En ny långsiktig strategi för arbete med forskning och utveckling, demonstration, teknikupphandling och marknadsintroduktion inom energiområdet.  Energimyndigheten januari 2000.</p>
<p>Statens Energimyndighet (2000):  Uppföljning av bidraget till kommunal energirådgivning 1999. ER 14:2000.</p>
<p>Statens Energimyndighet (2000):  Resultatredovisning av forskning och utveckling inom energiområdet. ER 16:2000.</p>
<p>Statens Energimyndighet (2001): Det kortsiktiga programmet för omställning av energisystemet – i en föränderlig värld.  ER 4:2001.</p>
<p>ER 9:2001.</p>
<p>ER 10:2001.</p>
<p>Statens Energimyndighet (2001): Det kortsiktiga programmet för omställning av energisystemet – resultat per den 30 juni 2001.  ER 12:2001.</p>
<p>Statens Energimyndighet (2001):  Förnybar energi idag och om tio år – forskning för ett framtida energisystem . EB 1:2001.</p>
<p>Statens Energimyndighet (2002):  Värme i Sverige – en uppföljning av värmemarknaderna. ET 1:2002.</p>
<p>Statens Energimyndighet (2002): Årsredovisning 2001.  ER 3:2002. Statens Energimyndighet (2002): Elmarknaden 2002.  ET 9:2002. Statens Energimyndighet (2002): Forsknings- och utvecklingsprogram finansierade av Energimyndigheten. ET 11:2002.</p>
<p>Statens Energimyndighet (2002): Den förnybara energiproduktionen – en framtidsbransch? ER 18:2002.</p>
<p>Statens Energimyndighet (2002): Energiförsörjningen i Sverige, Läget i Sverige 2000 och prognos för 2001 2003.  Kortsiktsprognos 2002-02-25.</p>
<p>Statens Energimyndighet (2002): Energiläget 2001.</p>
<p>Statens Energimyndighet (2002): Svenska klimatinsatser i Östeuropa.</p>
<p>Statens Energimyndighet (2002):  Energiindikatorer 2002. För uppföljning av Sveriges energipolitiska mål . ET 24:2002.</p>
<p>Statens Energimyndighet (2003): Energimyndighetens forskningsprogram Allmänna energisystemstudier .</p>
<p>Statens Energimyndighet (2003):  Kyotoprotokollets projektbaserade mekanismer: gemensamt genomförande och mekanismen för ren utveckling. Underlag till  FlexMex2-utredningen.</p>
<p>Statens Energimyndighet (2003 ): Energiläget i siffror 2002.</p>
<p>Statens Energimyndighet (2003): Forskning och utveckling inom energiområdet – resultatredovisning 2003.  ER 5:2003.</p>
<p>ER 6:2003.</p>
<p>Statens Energimyndighet (2003): Växande energi – bioenergin i Sverige, en marknad i utveckling.  EB 1:2003.</p>
<p>Statens Energimyndighet (2003): Förslag till nästa energiforskningsprogram.  PM till LångEn-utredningen.</p>
<p>Statens Energimyndighet och Svensk Byggtjänst (2001): Building sustainable Energy Systems – Swedish Experiences.</p>
<p>Statens Institut för Kommunikationsanalys (2000): Kommunikationer,  nr 1:2000.</p>
<p>Statens Institut för Kommunikationsanalys (2001): Transporter och kommunikationer – Årsbok 1998.</p>
<p>Statistiska Centralbyrån (2001):  Forskning och utveckling i Sverige 1999. Statistiskt meddelande UF 16 SM 0101.</p>
<p>Statistiska Centralbyrån (2001): Rikets fastigheter 2001.  Statistiskt meddelande BO 37 SM 0101.</p>
<p>Statistiska Centralbyrån (2002): Utrikeshandel, export och import av varor januari – december 2001.  Statistiskt meddelande HA 22 SM 0203.</p>
<p>Steen, R. (2002):  Energipolitiken och energisystemet – drivkraft eller frikoppling? Rapport till  LångEn-utredningen.</p>
<p>Vinnova Forum (VFI 2002:3).</p>
<p>VTT (2002):  Energy Visions 2030 for Finland. Värmeforsk (2003):  Projekt och resultat 2002.</p>
<p>ÅF Energikonsult AB (2003):  Kartläggning av genomförda klimatinsatser inom ramen för 1997 års långsiktiga energipolitiska program. Rapport till  LångEn-utredningen.</p>
<p>Bilaga 6</p>
<h2>Konsekvensbeskrivningar</h2>
<p>Av kommittéförordningen (1998:1474) framgår att offentliga utredningar skall genomföra vissa konsekvensbeskrivningar. Enligt förordningen (16 §) skall dock regeringen i utredningsuppdraget närmare ange vilka konsekvensbeskrivningar som skall genomföras i det enskilda fallet. I LångEn-utredningens direktiv (dir. 2001:122) anges således att utredningen skall redovisa samhällsekonomiska och statsfinansiella konsekvenser av sina förslag och belysa konsekvenserna av förslagen för små företags arbetsförutsättningar. Vidare skall utredningen belysa de konsekvenser för konkurrensen som förslagen kan komma att medföra. Slutligen anges att utredningen skall göra en bedömning av vilken miljöpåverkan som förslagen får om de genomförs samt analysera förslagen utifrån förenligheten med EU:s regler för statsstöd.</p>
<p>I betänkandet redovisar utredningen förslag av två slag. Dels lämnas i kapitel 10, som utgångspunkt för ett nytt energiforskningsprogram, relativt detaljerade förslag avseende inriktning och styrning m.m. av energirelaterad forskning, utveckling och demonstration (EFUD). Därtill redovisas i kapitel 10 överväganden avseende övriga delar av 1997 års långsiktiga energipolitiska program, dvs. energipolitiskt motiverade klimatinsatser. Dels redovisar utredningen i kapitel 11 sin syn på vad som, i ett vidare perspektiv än EFUD, kan krävas för att uppnå en mer genomgripande omställning av energisystemet. Resonemangen i kapitel 11 är av övergripande karaktär.</p>
<p>I det följande beskrivs de konsekvenser – i de dimensioner som anges i utredningsdirektiven – som kan antas bli följden av utredningens förslag. Inledningsvis vill vi poängtera att energiområdet är mycket omfattande och genomsyrar hela samhället. Visserligen har EFUD-systemet, som det hittills varit utformat, främst involverat de finansierande myndigheterna, forskningsorganisationer och deltagande företag. Men konsekvenserna av satsningar på EFUD rör</p>
<p>på lång sikt stora delar av samhället och kan bidra till tillväxt, intellektuell utveckling, miljöförbättring, m.m. Dessa konsekvenser är dock svåra att mäta och kalkyler är knappast meningsfulla att ställa upp, varför vi i diskussionen nedan sökt undvika att ge oss in i alltför långtgående spekulationer.</p>
<p>Samhällsekonomiska och statsfinansiella konsekvenser</p>
<p>För 1997 års långsiktiga energipolitiska program avsattes drygt 5,6 miljarder kronor under en sjuårsperiod (1998 2004). Omkring 5,3 miljarder kronor avser stöd till EFUD och 350 miljoner kronor avser energipolitiskt motiverade internationella klimatinsatser.</p>
<p>Utredningen menar att dagens nivå på EFUD-satsningarna i stort sett är rimlig, och föreslår därför i kapitel 10 att staten fortsatt bör satsa på EFUD av ungefär dagens omfattning. En fortsättning på dagens nivå skulle, med av utredningen föreslagen längd på kommande program och utan hänsyn till inflation, innebära en årlig budget på drygt 750 mkr för EFUD under perioden 2005 2010. Härmed uppstår givetvis statsfinansiella konsekvenser, men inte av annan omfattning än i dagsläget.</p>
<p>Beträffande energipolitiskt motiverade internationella klimatinsatser föreslår utredningen bl.a. att Sverige bör arbeta vidare med att genomföra projekt inom de projektbaserade mekanismerna, dvs. gemensamt genomförande (joint implementation, JI) och mekanismen för ren utveckling (clean development mechanism, CDM), och att Energimyndigheten fortsatt bör ha en aktiv roll via initiering och genomförande av sådana projekt. Hur det fortsatta arbetet med de projektbaserade mekanismerna mer konkret bör bedrivas behöver analyseras vidare och utredningen har föreslagit att Energimyndigheten skall ges i uppdrag att genomföra en sådan analys. En närmare uppfattning om hur stora resurser som bör avsättas för arbetet kan fås först efter att denna analys genomförts. Eventuellt finns dock skäl att öka dagens nivå, som genomsnittligt under den tid 1997 års långsiktiga energipolitiska program har löpt grovt sett har legat på ca 35 40 mkr/år. För detta kan exempelvis tala att Energimyndigheten till utredningen föreslagit att 440 mkr</p>
<p>bör avsättas för ett svenskt program för gemensamt genomförande och mekanismen för ren utveckling för perioden 2005 2012, dvs. 55 mkr/år.</p>
<p>Som sades i inledningen är diskussionen i kapitel 11 kring vad som kan krävas för att uppnå en mer genomgripande omställning av energisystemet av övergripande karaktär. Utredningen kan därför inte närmare ange hur stora resurser som skulle behövas för de förslag som redovisas i kapitlet. De åtgärder som diskuteras (bl.a. att inrätta en särskild energiomställningsberedning och att på olika sätt söka utveckla marknaden för miljövänlig energiteknik) skulle medföra statsfinansiella konsekvenser. Med hänsyn till att ett syfte med utredningens förslag är att få näringslivet att ännu mer aktivt medverka i omställningen av energisystemet borde dock företagen bli mera intresserade av att satsa pengar i omställningsarbetet, vilket något bör kunna nedbringa behovet av statliga resurstillskott.</p>
<p>Det kan tilläggas att en ökad grad av kommersialisering av resultaten från EFUD, samt en fortsatt effektivisering i olika delar av energisystemet, bör ge gynnsamma indirekta effekter på det allmännas finanser. Detta tack vare en stärkt konkurrenskraft för det svenska näringslivet och en högre grad av nyföretagande, förhållanden som båda är tillväxtbefrämjande.</p>
<p>Konsekvenser för små företags arbetsförutsättningar och för konkurrensen</p>
<p>Utredningen pekar i kapitel 10 på att Sverige bör satsa mer på internationellt samarbete, inte minst i ljuset av det sjätte ramprogrammet inom EU. För små och medelstora företag är detta en utveckling som kan kräva särskild uppmärksamhet. Vid större och mer integrerade projekt blev de små och medelstora företagens deltagande i femte ramprogrammet lägre än i det fjärde. Denna trend kan antas fortsätta även i det sjätte ramprogrammet.</p>
<p>Ett av syftena med den bredare ansats för omställning som beskrivs i kapitel 11 är att ny energiteknik skall få bättre förutsättningar att lyckas på marknaden. Detta bör bl.a. öka tillväxtpotentialen för små och medelstora företag inom innovativ energi- och miljöteknik.</p>
<p>Miljöpåverkan om förslagen genomförs</p>
<p>På lång sikt bidrar EFUD till en positiv utveckling när det gäller minskad miljöpåverkan, men med tanke på den tid som FoU tar från idé till genomslag på marknaden är dessa effekter knappast meningsfulla att kvantifiera.</p>
<p>Utgångspunkten för kapitel 11 är att, i ett vidare perspektiv än EFUD, söka identifiera vad som kan krävas för att uppnå en mer genomgripande omställning av energisystemet, så att energibehoven inom samhällets olika sektorer på lång sikt helt kan täckas av klimatmässigt hållbara produktionsformer, och hänsyn även tas till övriga miljökvalitetsmål. Av naturliga skäl får de förslag som framförs i kapitel 11 därför förutsättas leda till positiv miljöpåverkan. Samtidigt sägs i kapitlet att vi bör utgå ifrån att omställningen till ett långsiktigt uthålligt energisystem kommer att ta mycket lång tid (förmodligen mer än 50 år). Effekterna av utredningens förslag kan därför vara svåra att mäta på kort sikt.</p>
<p>Förslagens förenlighet med EU:s regler för statsstöd</p>
<p>Dagens stöd till EFUD är förenliga med EU:s statsstödsregler, och utredningen har inte fått några indikationer på att någon förändring i detta avseende skulle vara på gång till kommande energiforskningsprogram. Utredningen föreslår dock att det de tre förordningar och anslag som styr finansieringen av EFUD ses över, i syfte att införa ett samlat anslag, vilket skulle öka flexibiliteten i handhavandet av programmet. I översynen måste bl.a. beaktas om en sammanläggning till ett anslag är förenlig med EU:s statsstödsregler.</p>
<p>Utredningen har också dragit slutsatsen att en breddning av programmet till att även omfatta andra styrmedel än EFUD-satsningar skulle kunna vara intressant och bör utredas vidare. Konsekvenserna för förenligheten med statsstödsreglerna av en sådan breddning kan inte närmare preciseras förrän det föreligger ett konkret förslag på programutformning, med avseende på vilka styrmedel som skall användas. Det är dock värt att notera att friheten att välja åtgärder för att stimulera investeringar i energisparande, förnybara energikällor och kraftvärme är relativt stor. Många stödformer och styrmedel är undantagna från de generella statsstödsreglerna och</p>
<p>det är dessutom möjligt att ansöka om undantag från reglerna för enskilda styrmedel.</p>
