<h1>Sammanfattning</h1>
<h2></h2>
<p>Om man ser till hur många arbetsmoment som åberopas genomsnittligt sett när förvaltaren yrkar arvode över taxa skiljer sig Härnösand från övriga regioner. Där åberopas inte så många arbetsmoment i varje konkurs till stöd för yrkandet. Detsamma skulle kunna sägas gälla Gävle. Detta är dock svårt att dra någon slutsats av. I t.ex. Göteborg, Stockholm, Kalmar och Jönköping åberopas vissa arbetsmoment i samtliga konkurser där arvode yrkas över taxa. När det gäller enskilda arbetsmoment kan det noteras att fortsatt drift och inkassering samt hantering av tvister inte åberopades särskilt frekvent, vare sig 1995 eller 1997. Vid de flesta myndigheterna verkade det 1995 inte heller vara särskilt vanligt att förvaltaren hade fått lägga ned extra arbete på utredning om brottsmisstanke. Undantaget är härvid Stockholm och Göteborg. Detsamma gäller utredning om återvinning. Detta arbetsmoment är emellertid mer vanligt även i Eskilstuna. Såvitt gäller 1997 åberopas utredning om brottsmisstanke i tre fjärdedelar av de aktuella konkurserna i Stockholm och i drygt hälften av konkurserna i Göteborg. I Jönköping har det också skett en förändring från 1995 till 1997 såvitt avser hur ofta utredning om brottsmisstanke åberopas; från 2 till 17 konkurser (av 21 möjliga). I Malmö åberopas detta arbetsmoment enbart i enstaka fall – under 1995 inte i något fall.</p>
<p>Fördelningen av konkurserna mellan juridisk person, fysisk person med enskild firma och fysisk person utan enskild firma</p>
<p>De undersökta ärendena har fördelat sig på följande sätt i utdelningskonkurserna och i avskrivningskonkurserna med arvode över taxa (frågorna 3 och 4). Siffrorna anger det faktiska antalet konkurser som undersökts. Bakgrunden till skillnaderna mot den avsedda urvalsstorleken (jfr tabell 1) har redovisats i anslutning till tabellerna 3–6.</p>
<p>Antalet undersökta konkurser avser med arvode över taxa.</p>
<p>Sammanställning över vilka branscher som varit representerade i undersökningen (fråga 5).</p>
<p>När det gäller avskrivningskonkurserna kan påpekas att sammanställningen avser avskrivningskonkurser med arvode över taxa. Taxekonkurserna har således sorterats bort, antingen direkt av TSM enligt frågeställningen eller då svaren sammanställts. Det har också kunnat noteras att vissa myndigheter gjort flera markeringar om branschtillhörighet för ett ärende. Ofta rör det sig om kombinationer av en verksamhetsform och att verksamheten upphört mer än två år före konkursbeslutet. Vissa myndigheter har inte gjort någon markering för fysiska personers konkurser. Dessa faktorer gör att antalet markeringar per TSM inte överensstämmer helt med antalet undersökta utdelningskonkurser eller antalet avskrivningskonkurser över taxa.</p>
<p>Några säkra slutsatser kan inte dras av sammanställningen. Post- och kommunikationsföretag förekommer nästan inte alls. Det finns inte heller jordbruks- och skogskonkurser i någon större omfattning. Däremot är detaljhandel och fastighetsbolag välrepresenterade i utdelningskonkurserna, vilket även gäller för byggindustrin. Det kan för 1995 noteras ett stort antal fastighetsbolagskonkurser i Göteborg. Under 1997 var det fortfarande många sådana utdelningskonkurser i Göteborg, men då hade antalet inom detaljhandeln blivit större. I Gävle kan noteras ett stort antal detaljhandelskonkurser med utdelning för 1995, vilket gällde även för 1997. Under posten Övrigt döljer sig ett stort antal konkurser men det är omöjligt att säga vad det rör sig om. När det gäller avskrivningskonkurserna dominerar (om man bortser från ”Övrigt”) detaljhandeln. Det är förhållandevis mer vanligt att verksamheten har upphört mer än två år före konkursen än vad som gäller för utdelningskonkurserna.</p>
<p>Fråga 1  gäller hur stor del av TSM:s totala resurser som tagits i anspråk för avskrivningskonkurser resp. utdelningskonkurser. De svar som har lämnats har grundats på enbart uppskattningar och inte på några mätningar. Några myndigheter har inte ansett sig kunna göra någon uppskattning.</p>
<p>Eskilstuna  har uppgett att uppskattningsvis 30–40% av de totala resurserna går åt till avskrivningskonkurser och 60–70 % till utdelningskonkurser.</p>
<p>Umeå  har inte kunnat göra någon uppskattning. Man uppger att 41 % av de avslutade konkurserna 1998 var avskrivningskonkurser.</p>
<p>Gävle  har gjort en grov uppskattning att 20 % av resurserna går åt till avskrivningskonkurser.</p>
<p>Härnösand  anger en siffra på 20 % men framhåller att det är en grov gissning.</p>
<p>Stockholm  anser inte att det går att mäta resursåtgången i efterhand. Varje konkurs belastar TSM olika beroende på längd, omfattning och svårighetsgrad. Därför saknar uppdelningen i avskrivningskonkurser och utdelningskonkurser betydelse.</p>
<p>Malmö  uppger att gissningsvis 35 % av resurserna bedöms nedlagda på avskrivningskonkurser beroende bl.a. på att de flesta ”härvkonkurser” samt konkurser med kvalificerad ekonomisk brottslighet är avskrivningskonkurser.</p>
<p>Jönköping  har som en grov uppskattning uppgett att 30 % av de totala resurserna går åt till avskrivningskonkurser.</p>
<p>Kalmar  har bedömt att 25 % av resurserna läggs ner i avskrivningskonkurser och 65 % i utdelningskonkurserna.</p>
<p>Karlstad  har gjort fördelningen 30% på avskrivningskonkurser och 70 % på utdelningskonkurser.</p>
<p>Göteborg  har inte kunnat ange någon fördelning.</p>
<p>Fråga 2  var huruvida det i någon av de undersökta konkurserna hade funnits medel över till att betala någon del av tillsynsavgiften sedan förvaltararvoden och kostnadsersättningar betalats. Resultatet blev följande.</p>
<p>Eskilstuna : tre ärenden 1995. Överskottet uppgick till 15 125 kr, 522 kr och 1 405 kr. Under 1997 förekom enbart ett ärende där överskottet uppgick till11 595 kr.</p>
<p>I Umeå  förekom inga överskott.</p>
<p>I Gävle  gjordes i två konkurser 1995 utdelning enligt 10 kap. 4 § KL, 6 272 kr och 414 kr. Under 1997 förekom ett fall med utdelningen enligt 10 kap 4 § KL som uppgick till 3 844 kr.</p>
<p>I Härnösand  förekom inga överskott.</p>
<p>Stockholm  uppgav att det under 1995 förekom ett ärende där tillsynsavgift skulle kunna ha tagits ut till viss del. Överskottet var 7 653 kr. Under 1997 förekom tre ärenden med överskott på 4 859, 1 538 och 2 050 kr.</p>
<p>Från Malmö  uppgavs att det i en av de undersökta konkurserna 1995 varit ett överskott som uppgått till 924 kr. 1997 förekom överskott i fem av de undersökta avskrivningskonkurserna (2 439, 3 103, 383, 900 kr och okänt belopp).</p>
<p>I Jönköping  fanns endast i en av de undersökta konkurserna tillgångar – 1 997 kr – som hade räckt till del av tillsynsavgiften.</p>
<p>I Kalmar  fanns ett ärende 1995 med ett överskott om ca 2000 kr.</p>
<p>I Karlstad  fanns ett ärende 1995 där det blev fråga om efterutdelning till staten med 158 951 kr.</p>
<p>Göteborg  uppgav att det i sju ärenden 1995 blev överskott efter det att förvaltarens kostnadsanspråk och övriga kostnader blivit täckta. Beloppen var 7 060 kr , 37 kr, 1 715 kr, 6 069 kr, 5 810 kr, 10 528 kr samt 442 350 kr (efterutdelning?). 1997 förekom inte något fall.</p>
<p>Totalt  fanns 27 ärenden av ca 1000 undersökta avskrivningskonkurser där det kunde ha blivit aktuellt att ta ut del av tillsynsavgiften om reglernas utformning tillåtit detta.</p>
<h2>Enkät angående förvaltararvode och kostnader m.m.</h2>
<p>A. TSM:s inflytande över arvodesbestämningen. a) i utdelningskonkurs ? b) i avskrivningskonkurs med arvodesyrkande över taxa ? a) Formella invändningar (t.ex. för sent ingivna handlingar eller dröjsmål med att avsluta konkursen) ? Var god att på särskild handling ange vad invändningen avsåg med angivande av ärendenummer för resp konkurskategori som avses under 1a) och 1b). b) Invändningar i sak ? (Dvs. mot sådana åtgärder för vilka förvaltaren begärt arvode och/eller kostnadsersättning i sin arvodesframställning. Var god markera med kryss i lämplig ruta avseende vilken/vilka åtgärd(er) TSM erinrat mot under resp ärendenummer, se bilaga 1a (utdelningskonkurs) och 1 b (avskrivningskonkurs med arvode över taxa). Vid kryssmarkering för "Övriga åtgärder etc." resp "Övriga kostnader etc."i bil 1 a och 1b, var god ange vad som avses). a) beträffande formella invändningar ? (Var god markera med ring runt de ärendenummer som angetts under 2 a) b) beträffande invändningar i sak ? (Var god markera med ring runt lämplig kryssmarkering som gjorts under fråga 2 b) avseende vilken/vilka åtgärd(er) TSM erinrat mot under resp ärende, se bilaga 1a (utdelningskonkurs) och 1b (avskrivningskonkurs med arvode över taxa ).</p>
<p>B. Arvodenas storlek a) utdelningskonkurserna ? b) avskrivningskonkurserna med arvodesyrkande över taxa ? a) utdelningskonkurserna ? b) avskrivningskonkurserna med arvodesyrkande över taxa ? a) i utdelningskonkurs ? b) i avskrivningskonkurs med arvodesyrkande över taxa ? a) i utdelningskonkurs ? b) i avskrivningskonkurs med arvodesyrkande över taxa ? a) i bilaga 2 a för utdelningskonkurs och b) i bilaga 2 b för avskrivningskonkurs med arvodesyrkande över taxa. 7. a) I hur många av avskrivningskonkurserna tillerkändes förvaltaren arvode över taxa ? Var god ange arvodets storlek i dessa konkurser med angivande av ärendenummer. Ange även vilka kostnader som fastställts i dessa ärenden. b) Vilka omständigheter anförde förvaltarna till stöd för att få arvode över taxa ? (Var god sätt kryss i lämplig(a) ruta(or) för resp ärendenummer i bilaga 3. Vid kryssmarkering för "Övriga åtgärder etc." resp "Övriga kostnader etc.", var god ange vad som avses).</p>
<p>C. Kostnader för tillsynsverksamheten</p>
<p>Sammanställning över vilka branscher som varit representerade i undersökningen</p>
<p>A. Utdelningskonkurser 1995</p>
<p>B. Avskrivningskonkurser 1995</p>
<p>C. Utdelningskonkurser 1997</p>
<p>D. Avskrivningskonkurser 1997</p>
<h2>Sammanställning av enkätsvaren angående omfattningen av kungörelseannonsering i konkurs</h2>
<p>Bakgrund</p>
<p>Utredningen tillställde under våren 1999 samtliga då 96 tingsrätter en enkät ang. omfattningen av kungörande i ortspress i fråga om konkursbeslut m.m. (se underbilaga 1). Bakgrunden till enkäten var att utredningen enligt 1998 års tilläggsdirektiv skall ta sig an bl.a. frågor som har att göra med omfattningen av annonseringen vid kungörande av beslut och åtgärder under konkursen. Avsikten är inte att utredningen skall överväga frågan om vilka beslut och åtgärder under konkursförfarandet som skall kungöras, utan i stället i hur många tidningar som tingsrätten skall kungöra de olika beslut och åtgärder som enligt konkurslagens regler skall spridas genom kungörelse i ortstidning.</p>
<p>Bestämmelser om annonsering av kungörelser i konkurs ges i 15 kap. 1 § KL. Enligt paragrafens första stycke skall beslut om försättande i konkurs kungöras i enlighet med föreskrifterna i 3 § lagen (1977:654) om kungörande i mål och ärenden hos myndighet m.m. (kungörandelagen). När det gäller kungörelser av andra beslut eller åtgärder under konkursen skall kungörelsen föras in i Post- och Inrikes Tidningar samt i den eller de ortstidningar som rätten bestämmer (andra stycket). För en närmare beskrivning av bestämmelsernas innebörd och bakgrunden till dem hänvisas till avsnitt 2.6.2.2.</p>
<p>Kungörandet av konkursbeslutet regleras alltså genom hänvisningen till 3 § kungörandelagen. Uppgifter om vilka ortstidningar som tingsrätterna skall annonsera kungörelsen i skulle därför i princip kunna inhämtas med hjälp av den dagstidningsförteckning som ges ut av Presstödsnämnden och som innehåller uppgifter om dagstidningarnas spridning. När det gäller kungörandet av övriga beslut och åtgärder under konkursförfarandet avgörs omfattningen av tingsrätterna själva. Det enda sättet att få veta vilka begränsningar i förhållande till annonseringen av konkursbeslutet som görs har därför varit att ställa frågan till tingsrätterna. För att minska risken för missförstånd har enkäten avsett såväl frågan om kungörande av själva konkursbeslutet som kungörandet av övriga beslut och åtgärder under konkursen. Enkätfrågorna framgår av underbilaga 1. Samtliga tingsrätter har besvarat enkäten.</p>
<p>Enkätsvaren</p>
<p>Kungörelse av beslut om försättande i konkurs</p>
<p>Fråga 1</p>
<p>När det gäller kungörelsen av konkursbeslutet framgår att annonsering i två eller tre ortstidningar är vanligast. Åtskilliga tingsrätter (ca 25 st) kungör i olika ortstidningar beroende på var gäldenären har sitt hemvist eller säte. Vid de flesta tingsrätter innebär detta att annonsen förs in i två eller tre tidningar. Vid någon enstaka tingsrätt kan antalet tidningar som annonserna förs in i växla från en till fyra stycken beroende på från vilken kommun konkursen härrör. En jämförelse mellan antalet tingsrätter som kungör i två resp. tre tidningar ger dock vid handen att ungefär dubbelt så många utnyttjar enbart två tidningar. Några enstaka tingsrätter för in annonserna i fyra tidningar och några tingsrätter begränsar sig till en tidning. En tingsrätt anger uttryckligen att annonsering i en viss ortstidning av kostnadsskäl inte görs.</p>
<p>De tre största tingsrätterna annonserar i två ortstidningar. I övrigt har det inte gått att se någon tendens när det gäller stora och små tingsrätter och antalet tidningar vari annonsering sker. Bland de tingsrätter som annonserar i fyra tidningar kan nämnas Eslövs tingsrätt, Landskrona tingsrätt, Sala tingsrätt och Lunds tingsrätt. I samtliga fall utnyttjas fyra tidningar enbart i vissa fall beroende på gäldenärens bosättnings- eller verksamhetsort. I Mora tingsrätt förs annonserna in i fyra eller fem tidningar beroende på gäldenärens hemvist. Uppsala, Linköpings och Västerås tingsrätter annonserar enbart i en ortstidning, vilket gäller i vissa fall även för t.ex. Alingsås, Mölndals och Uddevalla tingsrätter.</p>
<p>Fråga 2</p>
<p>Frågan avsåg att utröna om tingsrätterna utnyttjar möjligheten att begränsa annonseringen av konkursbeslutet till färre antal tidningar än vad som stadgas i huvudregeln i 3 § kungörandelagen. Möjligheten utnyttjas av några tingsrätter. Det skäl som oftast anges är att konkursärendet skall flyttas över till annan tingsrätt eftersom verksamheten bedrivits på annan ort. I något fall hänvisas enbart till kostnadsaspekten.</p>
<p>Kungörelse av övriga beslut och åtgärder</p>
<p>Frågorna 1 och 2</p>
<p>Svaren ger vid handen att annonseringen begränsas i stor omfattning. Ett 60-tal tingsrätter kungör efterföljande beslut och åtgärder i enbart en tidning. Som skäl anges att annonseringen sker i den tidning som har den största spridningen. I enstaka fall har skett en begränsning (i förhållande till vad som gäller beträffande konkursbeslutet) till två tidningar. Som skäl för att två tidningar väljs anges ofta att tidningarna har lika stor spridning. I vissa fall har hänvisats till gäldenärens hemvist eller säte. Kostnadsaspekten har också berörts av vissa tingsrätter. I de fall tingsrätten kungör efterföljande beslut i samma tidningar som själva konkursbeslutet rör det sig om de tingsrätter som endast kungör konkursbeslutet i en eller två tidningar.</p>
<p>Fråga 3</p>
<p>Nästan alla tingsrätter anger att de kungör efterföljande beslut och åtgärder i samma tidningar oavsett vilket beslut eller vilken åtgärd som avses. Några tingsrätter gör dock olika överväganden beroende på om det är utdelningsförslag eller bevakningsförfarande som kungörs.</p>
<p>Enkät angående omfattningen av kungörande i ortspress i fråga om konkursbeslut m.m.</p>
<p>Kungörelse av beslut om försättande i konkurs</p>
<p>Kungörelse av efterföljande beslut och åtgärder i konkursen</p>
<h2>Kostnadsberäkningar</h2>
<p>I avsnitt 5.12.1 har redogjorts för vad utredningens förslag innebär i kostnadshänseende. I det följande redovisas de kostnadsberäkningar som legat till grund för slutsatserna i avsnitt 5.12.1 när det gäller kostnad för en ny tillsynsmyndighet, kostnad för Konkursrådet och kostnad för konkursförvaltarråden. Under punkten 1 redovisas kostnaderna för den nuvarande organisationen 1999. Därefter redovisas under punkten 2 kostnaderna för tillsynsmyndigheten, Konkursrådet och konkursförvaltarråden i nu angiven ordning. Redovisningen avslutas med en sammanställning där kostnaden för utredningens förslag jämförs med kostnaderna för den nuvarande organisationen. Under punkten 3 redovisas utredningens beräkningar när det gäller de kostnadsmässiga effekterna av en höjning av konkursförvaltartaxan.</p>
<p>1. Kostnad för nuvarande tillsynsorganisation</p>
<p>Kostnaden för den nuvarande tillsynsorganisationen uppgick 1999 till 44 mkr fördelade enligt följande.</p>
<p>Löner</p>
<p>ADB Lokalkostnader Övrigt</p>
<p>Under Övrigt ingår t.ex. portokostnader, resekostnader och kostnader för gemensam administration.</p>
<p>Kostnaden för KFM:s förvaring av gäldenärens räkenskapshandlingar uppgick för 1999 till 7,4 mkr. Detta belopp är inte inräknat i den ovan angivna kostnaden om 44 mkr. Kostnaden 7,4 mkr innefattar inte heller de ytterligare kostnader som tillkommer i samband med transport av materialet från konkursförvaltarna samt arbetskostnader för iordningställande av nytt material i arkivet.</p>
<p>2. Kostnad för utredningens förslag</p>
<p>2.1 En fristående Konkurstillsynsmyndighet</p>
<p>Kostnadsberäkningen av den nya tillsynsorganisation som utredningen föreslår kan hänföras under följande rubriker:</p>
<p>Utgångspunkter</p>
<p>Som framhållits i avsnitt 5.9.1 bör det ankomma på den föreslagna tillsynsmyndigheten att själv bedöma hur personalen skall fördelas mellan de olika enheterna. Utredningen måste emellertid för att kunna göra en beräkning av lönekostnaden i den nya organisationen göra ett antagande om vilken effekt minskningen av antalet verksamhetsorter kan få för personalbehovet i organisationen. Antalet anställda i organisationen har också viss betydelse för vilken lokalkostnad som kan beräknas uppkomma.</p>
<p>Beräkningen i det följande bygger på utredningens förslag i avsnitt 5.9.1 om att den nya tillsynsmyndigheten – Konkurstillsynsmyndigheten – skall ha regional förankring och vara indelad i totalt sju enheter. Detta innebär att det inte längre kommer att bedrivas tillsynsverksamhet i Kalmar (Växjö), Gävle och Karlstad. Konkurser i dessa tre områden kommer att fördelas på övriga verksamhetsorter i enlighet med vad som föreslagits i avsnitt 5.9.1.2. Det förhållandet att verksamheten kommer att bedrivas på färre orter och vid större enheter bör kunna leda till viss minskning av den totala personalstyrkan.</p>
<p>Utredningen har till grund för beräkningarna haft uppgifter om antalet anställda i olika personalkategorier vid tillsynsmyndigheterna per den 15 september 1999 och per den 1 mars 2000. Utredningen har vidare haft tillgång till statistik från RSV angående myndigheternas ingående balanser</p>
<p>1999, antalet inkomna ärenden samma år och den utgående balansen. När det gäller den länsvisa fördelningen av antalet konkurser har utredningen utgått från statistik från SCB över antalet vid tingsrätterna i resp. län beslutade konkurser (Statistiska meddelanden Konkurser och offentliga ackord 1999).</p>
<p>Den nuvarande organisationen har förändrats från den 15 september 1999 till från 1 mars 2000. Bl.a. har bemanningen vid TSM i Kalmar, Karlstad, Malmö och minskat något, medan det sysselsatts fler personer vid TSM i Stockholm. Jämförelser mellan en ny organisation och den nuvarande bör lämpligen ske med bemanningen per den 1 mars 2000, dvs. med hänsyn till en så aktuell beskrivning som möjligt. För att få rättvisande beräkningar har utredningen därför ansett att organisationen som den såg ut per den 1 mars 2000 bör tas som utgångspunkt. Det går inte att ha någon uppfattning om hur många konkurser som kommer att hanteras inom TSM under 2000. Beräkningarna får därför bygga på ett antagande om att konkursutvecklingen kommer att se ut ungefär som under 1999. Således har 1999 års konkursstatistik lagts till grund för beräkningarna.</p>
<p>För att kunna bedöma det totala behovet av personal i den myndighetsorganisation som föreslås måste klarläggas vilka personalförändringar som kan bli aktuella vid de enheter där konkursunderlaget kommer att bli ett annat än i dag. Konkursunderlaget kommer att förändras på två sätt, dels genom en ökning av antalet inkomna ärenden per år, dels genom att vissa enheter får ta över en befintlig balans från län som tillhört TSM som kommer att upphöra.</p>
<p>Om konkursunderlaget enbart bestod av årligen inkomna konkurser skulle det inte vara förenat med större svårigheter att beräkna personalbehovet i en ny organisation. Ett genomsnitt av antalet inkomna konkurser per anställd i en viss personkategori skulle kunna beräknas och med hjälp av detta tal skulle det kunna avgöras vilken förändring i personalsammansättningen som en viss ökning av antalet inkomna ärenden skulle innebära.</p>
<p>Konkursunderlaget består emellertid inte enbart av inkomna konkurser utan även av ett visst antal konkurser i balans. Denna balans är ännu så länge avsevärd. TSM i Stockholm hade t.ex. 5 229 konkurser i ingående balans 1999, medan det kom in 2 289 konkurser under året. Den utgående balansen uppgick till 4 672 konkurser vilket innebär att det slutfördes fler konkurser än det antal som kom in. En utgångspunkt bör kunna vara att antalet anställda i den nuvarande organisationen är beräknat inte enbart på grundval av antalet inkomna ärenden utan även med hänsyn till befintliga balanser. Frågan är hur hänsyn skall kunna tas till detta då man beräknar personalbehovet vid en omfördelning av konkursunderlaget.</p>
<p>Tänkbart vore i och för sig att ändå utgå från antalet inkomna konkurser. Alla enheter som i den nya organisationen får fler inkomna konkurser får även ett antal gamla konkurser. Man skulle kunna anta att förhållandet</p>
<p>mellan balanserna och antalet inkomna konkurser inte skiljer sig avsevärt i de olika länen. Om man räknade fram ett nyckeltal som angav antal inkomna ärenden per anställd i viss personalkategori, borde det med hjälp av detta tal kunna bedömas vilken personalförstärkning som vore nödvändig vid ett större antal inkomna ärenden (modell 1).</p>
<p>Ett annat och sannolikt bättre sätt, där hänsyn tas inte bara till att inkomna ärenden skall handläggas utan även en del av ärendena i balans, är att först beräkna ett nyckeltal över landet för hur många ärenden t.ex. en jurist kan beräknas slutföra i den nuvarande organisationen. Detta är ett mått på den arbetskapacitet som varje jurist har. I den nya organisationen utgår man då från att arbetsunderlaget är antalet inkomna ärenden samt  en viss del alla de balanserade konkurserna. En beräkning på grundval av handläggningen 1999 visar att myndigheterna minskade sina balanser med i snitt ca 15 %. Till antalet inkomna ärenden vid varje enhet skulle därför kunna läggas 15 % av det antal ärenden som enheten kommer att ha i balans. Därefter ser man hur många anställda som behövs för att slutföra samma mängd ärenden som i dag, där nyckeltalet slutförda ärenden per jurist i den nuvarande organisation antas vara ett mått på arbetskapaciteten (modell 2).</p>
<p>Ett tredje sätt är att beräkna hur många konkurser som resp. jurist, ekonom och kanslist under 1999 handlade (inte hur många de slutförde) vid de olika myndigheterna. Beräkningen skulle kunna göras genom att den ingående balansen vid myndigheten samt de under året inkomna ärendena summeras och divideras med antalet anställda i resp. personalkategori (modell 3).</p>
<p>Utredningen har i de kostnadsberäkningar som presenteras i det följande valt att utgå från en beräkning enligt det alternativ där antalet inkomna ärenden samt viss del av balanserna läggs till grund för beräkningarna (modell 2). Med den beräkningen kommer arbetet med de nytillkomna konkurserna i fokus, samtidigt som det även tas med i beräkningen det arbete som uppkommer då ett ärende skall avslutas vid tillsynsmyndigheten. Detta ligger väl i linje med utredningens förslag om innehållet i den nya tillsynen där en större vikt skall läggas vid tillsynen under konkursens inledningsskede. Det skall därvid från början göras en bedömning av i vilken omfattning tillsyn kommer att behövas. Vidare skall, i de fall en utökad tillsyn bedömts erforderlig, tillsynen utövas löpande under konkursens handläggning. Den arbetsanhopning som i det nuvarande tillsynsarbetet uppstått i samband med att konkursen avslutats skall inte behöva bli lika framträdande i den nya tillsynen, men bör ändå i viss utsträckning beaktas. Resultatet av en beräkning enligt denna metod redovisas i det följande.</p>
<p>Beräkning av personalbehov i en ny organisation</p>
<p>Beräkningarna är gjorda med utgångspunkt i antalet inkomna konkurser under 1999. När det gäller antalet konkurser i balans har den utgående balansen 1999 lagts till grund för beräkningarna av hur många konkurser de ”nya” enheterna skulle få som arbetsunderlag. Hur situationen kommer att se ut vid ett ikraftträdande av utredningens förslag är naturligtvis inte möjligt att säga. Beräkningarna påverkas både av antalet inträffade konkurser i de olika länen och av storleken på de befintliga balanserna vid resp. myndighet. I tabell 1–3 redovisas antalet ärenden som en jurist, ekonom och kanslist kan beräknas slutföra i den nuvarande organisationen, dvs. med den nuvarande bemanningen (1 mars 2000). Utifrån dessa resultat har beräknats ett nyckeltal som lagts till grund för en beräkning av personalbehovet i den nya organisationen. I tabell 4 redovisas därefter resultatet av personalbehovet i de olika personalkategorierna i den nya organisationen. Beräkningen baseras på antalet inkomna ärenden i den nya organisationen (tabell 5.8 i avsnitt 5.9.1.2) samt en viss del av den nya enhetens balanser.</p>
<p>När det gäller fördelningen av de ärenden i balans som härrör från de TSM som skall upphöra har gjorts en uppskattning baserad på antalet beslutade konkurser i resp. län i förhållande till det totala antalet beslutade konkurser för tillsynsenhetens upptagningsområde. När det t.ex. gäller TSM i Gävle beslutades under 1999 167 konkurser i Örebro län och 156 konkurser i Gävleborgs län. Därför har antagits att ungefär hälften av den utgående balansen vid TSM i Gävle 1999, 534 konkurser, härrör från vardera länet. När det gäller utgående balans för TSM i Karlstad har antagits att 300 konkurser härrör från Värmlands län och 265 konkurser från Örebro län. Hos TSM i Kalmar har 95 av myndighetens 841 konkurser i balans antagits härröra från Blekinge län, 220 från Kalmar län, 175 från Kronobergs län och 340 från Hallands län.</p>
<p>Tillkommande balans från Dalarna och Örebro län: 527 konkurser</p>
<p>Tillkommande balans från Kalmar och Kronobergs län: 395 konkurser</p>
<p>Tillkommande balans från Värmland och Halland: 600 konkurser</p>
<p>Tillkommande balans från Gävleborgs län: 270 konkurser</p>
<p>I tabell 5 framgår personalbehovet vid de olika enheterna i en ny organisation jämfört med bemanningen per den 1 mars 2000. Siffrorna avseende antalet anställda i den nya organisationen härrör från tabell 4 och har avrundats till närmaste hel eller halv tjänst.</p>
<p>Det kan diskuteras om den förändring som beräkningarna skulle innebära för Stockholms del skall få fullt genomslag när det gäller beräkningen av den totala personalstorleken. Utredningen föreslår inte några förändringar när det gäller konkursunderlaget i Stockholm. Det kan inte uteslutas att det kan finnas en större andel tidskrävande konkurser där än vid de mindre orterna. Detta kan i sin tur motivera fler anställda. Utredningen har tagit hänsyn till detta och har utgått från ett personalbehov för avdelningen i Stockholm i enlighet med vad som gällde per den 1 mars 2000. I de följande kostnadsberäkningarna har utredningen utgått från att den nya tillsynsorganisationen kommer behöva ca 68 årsarbetskrafter.</p>
<p>Lönekostnader för tillsynspersonal</p>
<p>Utgångspunkten är att lönekostnaden för 1999 var 30 mkr. Det förhållandet att tillsynsenheterna i Kalmar (Växjö), Karlstad och Gävle upphör med sin verksamhet innebär att följande lönekostnader försvinner jämfört med personalsituationen per den 1 mars 2000.</p>
<p>Kostnad för 9,5 tjänster på de tre enheter som försvinner (beräkningarna grundade på uppgifter från RSV om genomsnittlig lön för KFM:s personal per den 1 januari 2000).</p>
<p>3,5 kanslister: 3,5x(14 998x1,5211)x12 = 958 165 kr</p>
<p>3 ekonomer: 3x(25 668x1,5211)x12 = 1 405 569 kr</p>
<p>3 enhetschefer 3x(30 831x1,5211)x12 = 1 688 293 kr Totalt: 4 052 027 kr</p>
<p>Enligt utredningens beräkning av personalbehovet kommer viss personalförstärkning att bli nödvändig vid de enheter som får ett större arbetsunderlag. Om den totala personalstyrkan antas vara 68 personer innebär det en förstärkning med 4,5 tjänster av de 9,5 som försvinner i Kalmar, Karlstad och Gävle. Samtidigt har antagits att viss omfördelning av personalresurser kan bli erforderliga. Om man bortser från de förändringar som beräkningarna i tabell 5 skulle innebära för Stockholm (och som heller inte beaktats fullt ut vid beräkningen av det totala personalbehovet) skulle på juristsidan en omfördelning av personalen vara tillräcklig. Beräkningarna ger däremot vid handen att det krävs en förstärkning på ekonomsidan. Det bör observeras att detta bara är övergripande beräkningar. Hur myndigheten slutligen väljer att fördela resurserna på olika personalkategorier är helt oberoende av dessa beräkningar. Kostnaden för jurister och ekonomer beräknas vara densamma.</p>
<p>Vidare antas att en viss löneförstärkning måste beräknas för den person som skall vara chef för hela tillsynsmyndigheten. Här har beräknats en ytterligare kostnad på 10 000 kr i månaden eller 10 000 x 1,5211x 12 = 182 532 kr</p>
<p>Minskade lönekostnader i förhållande till i dag, baserat på nuvarande lönenivåer, ca 2 mkr.</p>
<p>Beräkningen av lokalhyran har gjorts med utgångspunkt i Statskontorets uppgifter om rikthyra och kvadratmeterbehov per anställd. Härvid har viss justering gjorts. När det gäller små enheter med 4–6 anställda krävs ett större antal m per anställd för att inberäkna utrymme för bl.a. sammanträdesrum, arkiv, pausrum och toaletter. Enligt uppgift från RSV bör ett behov av 50 m /anställd tas som utgångspunkt om antalet anställda är 4–6. Om antalet anställda är 7–10 har i enlighet med Statskontorets anvisningar beräknats ett behov av 40 m per person och om antalet anställda är fler än 10 är behovet 35 m /person. För lokaler innanför tullarna i Stockholm har beräknats en rikthyra om 2300 kr/m . För lokaler utanför tullarna samt i Göteborg och Malmö har en hyra om 1075 kr/m lagts till grund för beräkningarna. För övriga orter har lokalkostnaderna beräknats utifrån en årlig hyra om 1 000 kr/m . Lokalkostnaden framgår av tabell 6 där anställda med halv tjänst (jfr tabell 5) räknats som en person ur lokalsynpunkt.</p>
<p>Till lokalkostnaden kommer kostnad för lokalvård, inredning och telefonväxel. Dessa kostnader har beräknats på grundval av underlag från DV. Kostnad för lokalvård och inredning har beräknats på grundval av en total</p>
<p>lokalyta om ca 3000 m . När det gäller inredningen har avskrivningstiden antagits vara 10 år. Telefonväxeln är en Centrex växellösning från Telia beräknad efter en organisation om ca 80 personer.</p>
<p>Lokalvård: 300 000 kr</p>
<p>Inredning, årlig kostnad: 320 000 kr Telefonväxel: 300 000 kr</p>
<p>Totalt kostnad för lokaler: 5 159 500 (4 001 875) kr</p>
<p>Kostnadsberäkningen baseras i denna del på självkostnaderna vid de Allmänna advokatbyråerna för år 1998. Vissa justeringar har gjorts med hänsyn till att det är frågan om andra arbetsuppgifter inom tillsynsverksamheten. Bl.a. kan inslaget av resor beräknas vara betydligt större än inom de allmänna advokatbyråerna. Beräkningen har därför utgått från ett något högre belopp per person för reskostnad. Samtidigt måste beaktas att kostnaden för resor sannolikt kommer att variera mellan olika personalkategorier och också mellan de olika enheterna.</p>
<p>Förbrukningsinventarier – 6 300 kr/person Kontorsmateriel – 7 200 kr/person</p>
<p>Porto inkl. pg-avgifter – 5 400 kr/person Övriga omkostnader 15 300 kr/person Personalkostnader utom lön 5 500 kr/person Resor 20 000 kr/person</p>
<p>Totalt 59 700</p>
<p>Kostnad i en organisation med ca 72 årsarbetskrafter (inkl. administrativ personal): 4 298 400 kr</p>
<p>För personal- och löneadministrationen behövs en handläggare. Själva systemuppbyggnaden när det gäller ekonomisystem har inkluderats i ITkostnader under punkten 4. Här bör emellertid tas upp en lönekostnad för en handläggare som sköter personaladministrativa frågor i samarbete med personalchefen, dvs. tillsynsmyndighetens chef.</p>
<p>Lönekostnad personaladministratör: 400 000 kr</p>
<p>Totalt övriga kostnader: ca 4,7 mkr</p>
<p>4. IT-kostnader</p>
<p>RSV:s kostnadsberäkning</p>
<p>I det följande (punkterna 1–19) redovisas en beräkning av IT-kostnaden i en fristående tillsynsmyndighet, upprättad av verksjuristen Hans Joachimsson och IT-utredaren Esbjörn Turesson på RSV. Beskrivningen utgår från 80 användare. De sju lokala enheterna är sammankopplade via en central driftscentral. För att öka säkerheten görs kopplingen till två LANservrar centralt. Datacentralen kan eventuellt förläggas i anslutning till huvudkontoret som då kan anslutas direkt till datacentralen i ett lokalt nätverk.</p>
<p>I vänstra kolumnen anges investeringskostnad. I den högra anges årskostnad såsom denna ter sig om investeringskostnaderna skrivs av enligt de regler som RSV tillämpar – vanligen på tre år och i några fall för längre tid. Ingen hänsyn har i denna uppställning tagits till eventuell låneränta för investeringarna. Belopp i högra kolumnen som är understrukna är självständiga kostnader – alltså oberoende av eventuella investeringskostnader. I redogörelsen görs också skillnad mellan kostnader som går att låna till och kostnader för t.ex. programvaror (kursiverade belopp). Utredningen har emellertid där så varit möjligt valt att beräkna den årliga kostnaden för samtliga kostnader.</p>
<p>RSV har vid redogörelsen utgått från en checklista för kostnader som används inom RSV. Kostnader kan beräknas och systematiseras på olika sätt. Även rubriker som inte återspeglar någon kostnad har återgetts för att ge en bild av olika kostnadsslag och olika beräkningsmetoder.</p>
<p>Se vidare nedan under</p>
<p>5.Engångskostnader</p>
<p>Microsoft Office</p>
<p>Detta innefattar ordbehandlingsprogrammet Word, kalkylprogrammet Excel, Internetapplikation med</p>
<p>19. Uppbyggnads- och övergångskostnader m.m.</p>
<p>Se nedan under 5. Engångskostnader</p>
<p>Utredningens slutsatser angående IT-kostnader</p>
<p>På grundval av de sålunda redovisade uppgifterna från RSV har utredningen beräknat en årlig kostnad för IT-utrustning och personalkostnader till 4 186 000 kr. Beloppet har beräknats genom att de årliga kostnaderna som de angetts i uppställningen summerats.</p>
<p>När det gäller elektronisk post (punkten 3 i RSV:s beräkning) har redovisats dels en kostnad för licenser och underhåll det första året dels en årlig underhållskostnad om 15 000 kr. Enbart den sistnämnda kostnaden ingår i den ovan beräknade årliga kostnaden. En kostnad om 106 000 tas upp som engångskostnad i det följande.</p>
<p>RSV har också påpekat att en kostnad uppkommer för uppbyggnad av de databaser som skall användas i systemet alternativt inköp av färdiga applikationer. Initialt kan det enligt RSV krävas 500 konsulttimmar à 1000 kr och därefter ett kontinuerligt underhåll om 50 000 kr årligen. Kostnaderna kan enligt RSV variera beroende på vilken ambitionsnivå man väljer. Utredningen har räknat med att det anställs tre kvalificerade personer för IT-stöd. Det är osäkert om de arbetsmoment som här berörs kommer att innebära någon särkostnad. Detta beror bl.a. på vilken kompetens de nyss nämnda personerna har och vid vilken tidpunkt de anställs (jfr även avsnitt 5.12.1).</p>
<p>Kapitalkostnader för IT-stöd</p>
<p>RSV har beräknat att investeringarna i utrustning första året uppgår till 2 810 000 kr. Normalt lånar myndigheter till sådana investeringar hos Riksgäldskontoret. Med ett amorteringslån blir amorteringarna 878 300 kr under de tre första åren. Hänsyn måste därefter tas till återinvesteringar, vilket erfordrar nya lån. Amorteringskostnaden har dock redan beaktats i den ovan redovisade årliga kostnaden om knappt 4,2 mkr. I den kostnaden ingår årliga kostnader beräknade på en – oftast – treårig avskrivning. Utredningen har dessutom inte begränsat dessa utgifter till tre år utan förutsatt att kostnaderna kommer att finnas årligen.</p>
<p>Räntekostnader skall dock läggas till de årliga kostnaderna för IT-stöd. RSV har utgått från en aktuell utlåningsränta om 4,719 %. Med en sådan ränta uppgår räntekostnaderna för första året till 132 604 kr, andra året 81 155 kr och tredje året 49 707 kr.</p>
<p>Genomsnittlig räntekostnad för investeringar avseende IT-utrustning m.m.: 90 000 kr.</p>
<p>Totala IT-kostnader: 4 276 000 kr</p>
<p>I uppställningen under punkten 4 har av RSV tagits upp vissa kursiverade poster. Dessa är kostnader för programvara m.m. som uppkommer som en engångskostnad, men som inte ingår i den investeringskostnad som utgjort grunden för beräkningen av den årliga kostnaden under punkten 4. Vissa sådana engångskostnader för programvara, t.ex. Microsoft Office, är dessutom förenade med en årlig kostnad för licenser. Denna årliga kostnad är inräknad i årlig kostnad under punkten 4. Kostnaden för grundlicenser för Oracle (Optimasystemet) är också en engångskostnad som tillkommer. Den är dock inte förenad med någon årlig kostnad.</p>
<p>Uppbyggnad och installation av datorer och nätverk m.m. samt överflyttande av Optima till ny miljö innebär en engångskostnad beräknad till 250 timmar à 1 000 kr, dvs. 250 000 kr. Arbetet kan dock sannolikt utföras av tillsynsmyndighetens datapersonal, men kostnaden kan uppstå på ett tidigt stadium.</p>
<p>Enligt RSV (ekonomikontoret) kan också uppkomma kostnader för flyttning, skyltning och övriga etableringskostnader. Kostnaden har uppskattats till 1 000 000 kr.</p>
<p>Summa engångskostnader: ca 3,2 mkr</p>
<p>2.2 Kostnad för Konkursrådet</p>
<p>Utgångspunkterna för en kostnadsberäkning har varit följande. Konkursrådet har högst tio ledamöter . Fyra av ledamöterna antas vara</p>
<p>verksamma i Stockholmsområdet, tre i Göteborg med omnejd, två i Malmöregionen och en i Sundsvall eller Umeå. Konkursrådet sammanträder högst 5 gånger på ett år. Två av dessa sammanträden är i Stockholm, ett i Göteborg, ett i Malmö och ett i Sundsvall/Umeå.</p>
<p>Lokal  tillhandahålls kostnadsfritt av TSM.</p>
<p>När det gäller sekreterare  är utgångspunkten att denna person skall kunna tillhandahållas lokaler på någon av tillsynsmyndighetens olika enheter. Lönekostnaden bör dock finansieras genom Konkursrådets budget. Det är i dag svårt att bedöma hur mycket tid ett sekreteraruppdrag kommer att ta i anspråk. Det är bl.a. beroende av i vilken omfattning och i vilken form rådet skall publicera rekommendationer.</p>
<p>Årskostnaden för en biträdande jurist på halvtid (beräknat på grundval av en lön för en assessor med några års erfarenhet) 14 000 x 1,5211 x 12 = 255 545 kr</p>
<p>Härtill kommer viss kostnad för  förbrukningsmaterial, porto, m.m. som tillsynsmyndigheten kan förväntas tillhandahålla. Kostnaden har uppskattats till 30 000 kr</p>
<p>Arvode till ledamöterna  utgår enligt förordningen (1992:1299) om ersättning för uppdrag i statliga styrelser, nämnder och råd m.m. I kategori A beslutar regeringen om ersättning i varje enskilt fall. I Kategori B är ersättningen 1 800 kr per sammanträdestillfälle, i kategori C, 1 300 kr, i kategori D 850 kr och i Kategori E 400 kr. Vilken av kategorierna A–E som ett Konkursråd skulle hamna i avgörs av regeringen och beror på arbetsmängden och den tyngd som arbetsuppgifterna anses ha.</p>
<p>Utredningen utgår i dessa beräkningar från att samtliga ledamöter i rådet kommer att arvoderas enligt kategori B, medan ordföranden i Konkursrådet kommer att få ett av regeringen särskilt bestämt arvode. Detta antas här vara 5 000 kr i månaden.</p>
<p>5 x 1 800 x 1,5211 x 9 ledamöter = 123 209 kr 5 000 x 1,5211x12=91 266 kr</p>
<p>När det gäller resekostnaderna  kommer dessa att variera beroende på var sammanträdena hålles. En tanke var att rådet skulle sammanträda på olika orter. Om utgångspunkten är att två sammanträden förläggs till Stockholm, ett till Göteborgstrakten, ett till Malmö och ett till Härnösand/Umeå skulle en ungefärlig kostnad se ut på följande sätt:</p>
<p>Två sammanträden i Stockholm</p>
<p>Två personer reser från Malmö á 4000 kr tur och retur = 8 000 kr</p>
<p>Tre personer reser från Göteborg á 3 800 kr = 11 400 kr</p>
<p>En person reser från Umeå á 4 000 kr</p>
<p>Traktamenten: 6 x 250 x 1,5211 = 2 281 kr</p>
<p>Totalt per sammanträde 34 681 kr</p>
<p>Två sammanträden = 69 362 kr</p>
<p>Ett sammanträde i Göteborg</p>
<p>Fyra personer reser från Stockholm á 3 800 kr = 15 200 kr</p>
<p>Två personer reser från Malmö á 3 800 kr = 7 600 kr</p>
<p>En person reser från Umeå = 6 500 kr</p>
<p>Traktamenten: 7 x 250 x 1,5211 = 2 662 kr</p>
<p>Ett sammanträde i Malmö</p>
<p>Fyra personer reser från Stockholm á 4000 kr = 16 000 kr</p>
<p>Tre personer reser från Göteborg á 3 800 kr = 11 400 kr</p>
<p>En person reser från Umeå = 7 500 kr</p>
<p>Traktamenten: 8 x 250 x 1,5211 = 3 042 kr</p>
<p>Totalt per sammanträde: 49 942 kr</p>
<p>Ett sammanträde i Umeå</p>
<p>Fyra personer reser från Stockholm á 4000 kr = 16 000 kr</p>
<p>Tre personer reser från Göteborg á 6 500 kr = 19 500 kr</p>
<p>Två personer reser från Malmö á 7 500 kr = 15 000 kr</p>
<p>Traktamenten: 9 x 250 x 1,5211 =3 422 kr</p>
<p>Totalt ett sammanträde: 67 422 kr</p>
<p>Till detta kommer kostnad för resa och logi för sekreteraren. Med utgångspunkt från att sekreteraren har sin arbetsplats i Stockholm blir kostnaden:</p>
<p>Traktamentet 3 x 250 kr x 1,5211 = 1 140 kr Totalt: 17 440 kr</p>
<p>Totalt resa, logi och traktamenten: 246 628 kr</p>
<p>Ytterligare en kostnad som måste beaktas är kostnad för tryckning och distribution av de rekommendationer som rådet utfärdar. Det borde dock kunna antas att uppkommande kostnader skulle kunna finansieras genom intäkter i forma av t.ex. avgifter för seminarier som Konkursrådet anordnar.</p>
<p>Total beräknad kostnad för Konkursrådet: ca 750 000 kr</p>
<p>2.3 Kostnad för konkursförvaltarråden</p>
<p>Utgångspunkterna för kostnadsberäkningen har varit följande. Det inrättas sju konkursförvaltarråd. Varje råd består av – utöver ordföranden – högst sex personer. Ordföranden skall vara gemensam för samtliga konkursråd. Råden sammanträder i sin resp. region vart tredje år under två dagar. Däremellan beräknas uppkomma behov av ett extra sammanträde.</p>
<p>Lokal  vid sammanträdena tillhandahålls utan kostnad av tillsynsmyndigheten.</p>
<p>Arvode till ledamöterna  utgår enligt förordningen (1992:1299) om ersättning för uppdrag i statliga styrelser, nämnder och råd m.m. (se närmare härom under 2.2).</p>
<p>Utredningen utgår från att samtliga ledamöter utom ordföranden arvoderas enligt kategori B, med 1 800 kr per sammanträdesdag.</p>
<p>Kostnad för tvådagarssammanträde vart tredje år: 1 800 x 2 x 1,5211 x 6 x 7 =229 990 kr</p>
<p>Kostnad för ett extra sammanträde en dag: 1 800 x 1,5211 x 6 x 7 = 114 995 kr</p>
<p>Årlig kostnad 344 985/3 = 114 995 kr</p>
<p>Arvode till ordföranden  beräknas på samma sätt som när det gäller ordföranden i konkursrådet att fastställas särskilt av regeringen. Arbetet bör inte blir lika omfattande som när det gäller ordförandeskapet i Konkursrådet. Här beräknas samma ersättning som ordföranden i Konkursrådet, dock att det betalas ut enbart vart tredje år.</p>
<p>Kostnad för kanslifunktion  vid tillsynsmyndigheten kan beräknas till en fjärdedels årsarbetskraft. Arbetsmängden kan dock komma att skifta kraftigt över tiden.</p>
<p>0,25 x 15 000 x 1,5211 x 12=68 449 kr årligen</p>
<p>Föredragningar  och förberedande av ordinarie sammanträden bör kunna lösas med projektanställningar av t.ex. fiskaler eller assessorer. Här tas upp kostnad för en månads arbete:</p>
<p>Kostnad för 7 personer 1 månad: 7x 38 027 kr = 266 189 kr Årlig kostnad: 88 730 kr</p>
<p>Resor för ordföranden  med utgångspunkt från Stockholm (jfr ovan beräkningar för Konkursrådet)</p>
<p>Ordinarie sammanträde vart tredje år.</p>
<p>En övernattning vid 5 av resorna á 1500 kr Traktamente 250x1,5211= 380 kr per dag Stockholm – Eskilstuna: 500 + 380= 880</p>
<p>Stockholm – Göteborg: 3800 + 1500 + 2 x 380= 6 060</p>
<p>Stockholm – Jönköping:2 000 + 1500 + 2 x 380=4 260</p>
<p>Stockholm – Malmö: 4000 + 1500 + 2 x 380= 6 260 Stockholm – Härnösand: 4000 + 1500 + 2 x 380 = 6 260 Stockholm – Umeå: 4000 + 1500 + 2 x 380 = 6 260 Resor vid ordinarie sammanträde totalt: 29 980 kr</p>
<p>Extra sammanträde en dag vid ett tillfälle mellan ordinarie sammanträden: ca 28 000 kr</p>
<p>Total årlig resekostnad: ca 19 300 kr.</p>
<p>Årliga kostnad för konkursförvaltarråden: ca 350 000 kr</p>
<p>2.4 Sammanställning av kostnader fördelat på kostnadsslag i nuvarande organisation och föreslagen organisation</p>
<p>3. Kostnadseffekter av en höjning av konkursförvaltartaxan</p>
<p>I det följande redovisas den beräknade kostnadseffekten av en höjning av konkursförvaltartaxans nivå från 8 600 kr till 10 000 kr. Beräkningarna har gjorts med utgångspunkt i antalet avskrivningskonkurser som avslutades vid tingsrätterna 1999, 5 954. Beräkningen av antalet konkurser där arvodet översteg taxan har skett med utgångspunkt i den stickprovsundersökning som genomförts av konkurser avslutade under bl.a. 1997. I genomsnitt överskreds taxan i 52 % av antalet undersökta avskrivningskonkurser. Utredningen har utgått från att taxan överskreds i samma omfattning 1999, vilket innebär 3 096 konkurser. När det gäller arvodets storlek i dessa konkurser har utredningen utgått från ett beräknat medianvärde för de konkurser som undersöktes 1997, ca 35 000 kr. Den kostnad med vilken effekten av en förändring av taxenivån skall jämföras skulle därmed bli följande.</p>
<p>Taxekonkurser: 2 858 x 8 600 kr =24 578 800 Överskridandekonkurser: 3 096 x 35 000 =108 360 000</p>
<p>a) Antag att en höjning av taxenivån till 10 000 kr påverkar tillämpningen av taxan enbart marginellt med mindre än 5 procent. En ökning av antalet taxekonkurser med 200 skulle innebära en förändring av den totala kostnaden på följande sätt.</p>
<p>Taxekonkurser: 3 058 x 10 000 kr = 30 580 000 Överskridandekonkurser: 2 896 x 35 000 kr = 101 360 000</p>
<p>b) Antag att höjningen av taxenivån innebär att taxan kommer att tillämpas i två tredjedelar av antalet avskrivningskonkurser i stället för som i dag i mindre än hälften av fallen. Detta innebär att taxan skulle tillämpas i ca 3 969 konkurser i stället för i ca 2 858 som i dag. Eftersom det är överskridandekonkurser med lägst arvode som nu i stället skulle falla inom ramen för taxan bör man även räkna med en viss höjning av medianarvodet för de kvarvarande konkurserna (t.ex. 40 000 kr).</p>
<p>Taxekonkurser: 3 969 x 10 000 kr = 39 690 000 kr. Överskridandekonkurser: 1 985 x 40 000 kr = 79 400 000</p>
<p>c) Antag att taxehöjningen medför att 800 fler konkurser än i dag kommer att falla under taxan. En viss höjning av medianarvodet för kvarvarande överskridandekonkurser måste även här tas med i beräkningen (t.ex. till 38 000 kr).</p>
<p>Taxekonkurser: 3 658 x 10 000 kr = 36 580 000 kr Överskridandekonkurser: 2 296 x 38 000 kr = 87 248 000</p>
<p>d) Antag att taxehöjningen medför att 500 konkurser fler än i dag kommer att falla under taxan. Medianarvodet för de kvarvarande konkurserna påverkas till viss del (t.ex. till 37 000 kr).</p>
<p>Taxekonkurser: 3 358 x 10 000 kr = 33 580 000 kr Överskridandekonkurser: 2 596 x 37 000 kr = 96 052 000 kr</p>
