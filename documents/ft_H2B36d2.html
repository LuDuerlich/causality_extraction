<h1>Bilaga 9</h1>
<h2>Bilaga 9</h2>
<h2>Mäns maktpositioner i siffror</h2>
<h2>1 Introduktion</h2>
<p>Mäns och kvinnors makt har behandlats i ett flertal statliga utredningar.</p>
<p>I denna rapport studerar vi mäns – och kvinnors – makt inom ett flertal områden. Vi gör det med den begränsningen att det huvudsakligen gäller den makt som låter sig mätas i form av antal, andelar och fördelning av maktpositioner.</p>
<p>Vi har alltså studerat mäns och kvinnors representation. I diskussioner om mäns – och kvinnors representation brukar representation beskrivas som en nödvändig förutsättning för makt, men om representationen blir mer jämn innebär det inte per automatik att båda grupperna får lika stor makt.</p>
<p>Den reella makten är alltså svårare och mer delikat att bedöma och kan ibland sammanfalla med den mätbara – men långt ifrån alltid.</p>
<p>Man kan fråga sig - vilka ska räknas som ”makthavare”. Är det fråga om 100, 1 000, 10 000 eller 100 000 personer i Sverige? Vi återkommer till denna fråga i avsnitt 17.</p>
<p>Det vi har gjort är att välja ut ett stort antal av samhällets sektorer och inom dessa studerat könsfördelning på högre nivåer inom respektive sektor. Vi har också, så långt möjligt, relaterat detta till totala antalet anställda inom respektive sektor. I och med det kommer en stor del av hela Sveriges befolkning med i siffror men då endast som stora totaler. Fokus har dock varit på de högre nivåerna. I de fall det varit möjligt finns också jämförelser över tid.</p>
<p>Vi har inte, även om det hade varit mycket intressant, studerat makthavarnas utbildning, ekonomi, familjebakgrund, familjesituation, etc. Sådana data har vi endast vad gäller börsföretagen (avsnitt 5.2.1). En sådan stor genomlysning har däremot gjorts i bl.a. den norska elitundersökningen vars resultat återges i avsnitt 16 i denna rapport.</p>
<p>Innan det vi funnit presenteras är det värt erinra om det mål för jämställdhetspolitiken som riksdagen beslutade hösten 2008:</p>
<p>Målet för jämställdhetspolitiken är att kvinnor och män ska ha samma makt att forma samhället och sina egna liv.</p>
<p>Inom ramen för detta arbetar regeringen utifrån fyra delmål. Ett av dem är:</p>
<p>En jämn fördelning av makt och inflytande. Kvinnor och män ska ha samma rätt och möjlighet att vara aktiva medborgare och att forma villkoren för beslutsfattandet.</p>
<h2>2 Politiken</h2>
<h2>2.1 Mäns och kvinnors valdeltagande liknar varandra men stora socioekonomiska m.m. skillnader</h2>
<p>I senaste allmänna riksdagsvalet 2010 deltog 84 procent av de manliga röstberättigade och 85 procent av de kvinnliga. Det totala antalet röstberättigade var 7 030 000 medborgare.</p>
<p>Valdeltagandet har förändrats. Det hittills högsta valdeltagandet uppnåddes i riksdagsvalet 1976 då 92 procent av de röstberättigade deltog.</p>
<p>Sverige har internationellt sett ett högt valdeltagande. Vid jämförelse inom Europa och de fram t.o.m. december 2012 senast hållna parlamentsvalen kom Sverige på 7:e plats. Malta kom på 1:a plats och 3 av de mellanliggande platserna innehades av länder med röstplikt.</p>
<p>Vad gäller skillnader i valdeltagande i Sverige 2010 kan bl.a. konstateras  Män under 60 år hade lägre deltagande än kvinnor. I majoriteten av  5-årsintervall upp till 60 år skiljer det 3 procentenheter. (Under första halvan av 1900-talet röstade män i betydligt högre grad än kvinnor. Under de senaste decennierna finns dock totalt sett inga markanta skillnader mellan könen.)  Det skiljer 5 procentenheter mellan åldersgruppen med högst valdeltagande  (65–74 år) jämfört med den med lägst deltagande (75 år och äldre).  Liten skillnad råder mellan stad och landsbygd.  Giftas valdeltagande ligger 10 procentenheter över ogiftas. Det finns mycket liten könsskillnad mellan de två grupperna.  Tjänstemäns valdeltagande ligger 12 procentenheter över arbetares och mellan dessa ligger företagares. Största könsskillnaden finns inom gruppen arbetare där mäns valdeltagande ligger 3 procentenheter över kvinnors.  SACO-medlemmars valdeltagande ligger 14 procentenheter över LO-medlemmars och mellan dessa ligger TCOmedlemmars. Största könsskillnaden finns inom gruppen LOmedlemmar där mäns valdeltagande ligger 3 procentenheter över kvinnors.  Valdeltagandet för dem med eftergymnasial utbildning ligger 15 procentenheter över det för dem med förgymnasial utbildning. Det finns liten könsskillnad i var och en av de två grupperna.  De som ligger i 5:e, högsta, inkomstkvintilen har 18 procentenheters högre valdeltagande än dem som ligger i 1:a, lägsta, inkomstkvintilen. Män röstar i något lägre grad än kvinnor i alla kvintiler.  Inrikes föddas valdeltagande ligger 13 procentenheter över utrikes föddas. Utrikes födda män röstar i något lägre grad än utrikes födda kvinnor.</p>
<p>I det senaste Europaparlamentsvalet 2009 deltog 46 procent av de röstberättigade. Skillnaden mellan könen var marginell.</p>
<p>Vi ser således sammantaget vissa skillnader mellan könen men de påtagliga skillnaderna syns inte mellan könen utan när det gäller civilstånd, socioekonomi, utbildningsnivå, inkomst och inrikes/utrikes födda oavsett kön.</p>
<h2>2.2 Män röstar mer höger (borgerligt) än kvinnor</h2>
<p>Fram till 1982 röstade män mer ”vänster” än kvinnor. Men, 1982 röstade för första gången män mer borgerligt än kvinnor. På 1990talet framträder ett tydligt mönster där kvinnor prioriterar frågor om omsorg och omvårdnad, medan män tenderar att lägga större vikt vid frågor om ekonomi och arbetsliv. En liknande bild återkommer på 2000-talet. Bland högutbildade och yngre kvinnor finner vi en stark tendens att gå åt vänster politiskt. 2002 års valundersökning gav vid handen att kvinnor var mer positiva än män till offentlig sektor och sex timmars arbetsdag, medan männen prioriterade EMU och kärnkraft.</p>
<p>I 2010 års valundersökning konstaterades att sambandet mellan kön och partival var det starkaste samband som någonsin setts i svenska valundersökningar. Jämfört med män hade kvinnor en högre sannoliket att stödja Miljöpartiet och Socialdemokraterna och en klart lägre sannolikhet att stödja Moderaterna och Sverigedemokraterna.</p>
<p>Skillnaden mellan hur män och kvinnor röstar har ökat under de senaste 10 åren och skillnaderna är extra tydliga i yngre grupper.</p>
<h2>2.3 Män är något mer politiskt aktiva än kvinnor</h2>
<p>Av männen 16 år och äldre anser 45 procent att de deltar oftast i politiska diskussioner. Motsvarande siffra för kvinnor är 40 procent. Högst andel bland männen finns i åldersgruppen 25–34 år, lägst i åldersgruppen 85 år och äldre. Högst andel bland kvinnorna finns i åldersgrupperna 45–54 år respektive 25–34 år. 6 procent av männen är medlemmar i politiskt parti  medan 5 procent av kvinnorna är det. Högst andel bland männen som är medlemmar finns i åldersgruppen 75–84 år, lägst i åldersgruppen 45–54 år. Högst andel bland kvinnorna finns i åldersgrupperna 65– 74 år respektive 25–34 år.</p>
<p>Högst andel bland kvinnorna finns i åldersgrupperna 55–64 år respektive 85 år och äldre.</p>
<p>Någon stor skillnad mellan män med svensk respektive utländsk bakgrund 21  finns inte med undantag för politiska diskussioner där män med svensk bakgrund anser sig delta mer. Kvinnor med utländsk bakgrund deltar i lägre grad än kvinnor med svensk bakgrund och de är också i lägre grad medlemmar i politiska partier.</p>
<p>Någon stor skillnad mellan män med olika utbildningsbakgrund  finns inte med undantag för politiska diskussioner där män med eftergymnasial utbildning anser sig delta mer. Samma förhållanden råder för kvinnor. Dock, de anser sig delta i lägre omfattning än män.</p>
<p>Med avseende på socioekonomi  gäller att högst andel bland männen som är medlemmar i ett politiskt parti har företagare och jordbrukare, lägst andel har bland lägre tjänstemän. Högst andel bland kvinnor har högre tjänstemän och lägst andel lägre tjänstemän. Kvinnliga högre tjänstemän har högsta andel bland alla grupper, oavsett kön. Det gäller medlemskap i politiskt parti, varit på möte och aktiva i politiskt parti. När det gäller deltagande i politiska diskussioner ligger dock deras siffra något lägre än männens högsta som är den för gruppen högre tjänstemän.</p>
<p>Män i  storstäder och förortskommuner är den grupp bland männen som anser sig oftast delta i politiska diskussioner. Medlemskap, mötesdeltagande och aktivitet i politiskt parti är i övrigt högst för män i gruppen ”Övriga kommuner”, dvs. män utanför större städer, förortskommuner och pendlingskommuner. Samma förhållanden råder för kvinnor. Dock, alla deras andelar är lägre än männens.</p>
<p>Det finns undersökningar gjorda om ungas attityder. Bland resultaten kan nämnas:  En högre andel män än kvinnor uppger att de är intresserade av politik, 47 procent jämfört med 35 procent. Skillnaden mellan män och kvinnor har ökat i detta avseende de senaste åren. (Åldersgrupp 20-25 år).  En lägre andel män än kvinnor vill vara med och påverka lokalt, 38 mot 45 procent. (Åldersgrupp  20–25 år).  Något färre män än kvinnor (79 procent respektive 81) röstar i nationella val. ((Åldersgrupp  22–29 år).  Politiska aktiviteter på Internet är vanligare bland män än kvinnor, 22 jämfört med 11 procent. ((Åldersgrupp  16-25 år).</p>
<p>Vi ser alltså, med reservation för det ibland påstådda förhållandet att män tenderar överskatta sig själva och sin förmåga, att män är mer politiskt aktiva. Det är generellt inte fråga om kraftiga skillnader mellan könen men de finns i stort sett genomgående. Denna observation sammanfaller för övrigt väl med gjorda mätningar av mäns och kvinnors politiska alienation.</p>
<p>Måhända är det så att kvinnor har större förväntningar på politikerna än vad män har och att kvinnorna i något större utsträckning kan ”låta sig representeras”. Ett ”bevis”, om än svagt, för detta kan vara den relativt sett höga politiska aktiviteten för kvinnliga högre tjänstemän – en grupp som i särskilt hög grad kan tänkas anse sig ha goda resurser att själv tala för sina och samhällets intressen.</p>
<p>En annan aspekt, måhända uppburen av normer om tilltro till sig själv, är att när unga tillfrågas om varför de inte vill vara med och påverka lokalt unga män i åldern 16-25 år i mindre grad (15 procent) än unga kvinnor (27 procent) svarar ”Kan för lite om hur jag ska göra”.</p>
<h2>2.4 Riksdagen – ledamot 55 procent män, utskottsledamot 58. Partiledare 78</h2>
<p>1919 röstade riksdagen första gången för allmän och lika rösträtt och valbarhet till riksdagen för kvinnor. 1921 röstade man för andra gången – det var fråga om en grundlagsändring.</p>
<p>Vid det första valet där kvinnor kunde delta, 1921, kom det in 5 kvinnor i riksdagen; 1 av 150 i första kammaren och 4 av 230 i andra kammaren. Allt sedan dess har, med något undantag, andelen män i riksdagen minskat (figur 1).</p>
<p>Källa : Sveriges riksdag i SCB, Hitta statistik, Temaområden, Jämställdhet, Indikatorer, Riksdagens sammansättning efter val 1921–2010</p>
<p>Vi ser bl.a. att minskningen pågått sedan början av 30-talet och nu ligger andelen manliga riksdagsledamöter på närmare hälften. Efter valet 1991 minskade dock andelen kvinnor i riksdagen för första gången någonsin – från 38 till 33 procent.</p>
<p>Andelen män respektive kvinnor är inte densamma inom alla partier (tabell 1).</p>
<p>Källa : SCB AV i SCB 2012c s. 93.</p>
<p>Vi ser bl.a. att senaste valet resulterade i att andelen män bland riksdagsledamöterna blev 55 procent. Högst andel män bland sina ledamöter hade Sverigedemokraterna (85 procent) och lägst Vänsterpartiet (42 procent). 2002 blev andelen män 55 procent. Även då fick Kristdemokraterna högst andel män (70 procent) och Miljöpartiet lägst (41 procent).</p>
<p>Av de manliga ledamöterna 2010 var 7 procent utrikes födda och av de kvinnliga 10 procent.</p>
<p>De flesta av riksdagsledamöterna sitter också i ett utskott. I dessa är andelen män högre än i riksdagen, 58 procent. Skillnaden är dock stor mellan utskotten. Männen är i majoritet i 12 av de 15 utskotten, kvinnorna i 3 av dem - bostadsutskottet, socialutskottet samt utbildningsutskottet. Fördelningen har dock i stort blivit mer jämställd i utskotten; 2007 var andelen män 52 procent , 1985 var andelen 72 procent och 1973 85 procent .</p>
<p>Andelen manliga utskottsordföranden är 53 procent.</p>
<p>I svenska parlamentet är, liksom i alla parlament inom EU, männen således överrepresenterade. Lägst andel män i de nationella parlamenten var det 2012 just i Sverige, 56 procent män – följt av Finland och Danmark. Högst andel var det på Malta och i Ungern med 91 procent. Genomsnittet var 65 procent.</p>
<p>Bland parlamenten inom OECD-området hade Sverige lägsta andelen män såväl 2011 som 1995.</p>
<p>Av World Economic Forum (WEF) rankas Sverige som nummer 2 i världen, efter Cuba, när det gäller jämn könsfördelning i parlament.</p>
<p>I Europaparlamentet är könsfördelningen jämnare än i de nationella parlamenten, 65 procent män. Alla länder utom Belgien, Luxemburg, Malta och Tjeckien har lägre andel män i</p>
<p>Europaparlamentet än i sina nationella parlament. Finland är det enda landet som representeras av fler kvinnor än män, 8 kvinnor och 5 män. De 3 länder som har jämnast könsfördelning är Estland och Slovenien (50 procent män) samt Danmark tillsammans med Frankrike och Nederländerna (54 procent män). Sverige hade 55 procent män (2007 47 procent).</p>
<p>Av de 9 svenska ledarna (språkrören) för i riksdagen representerade partier var 7 män (78 procent) 2012. . 2007 var 62 procent män och 2002 75 procent.</p>
<p>Vi ser således att det svenska parlamentet i internationell jämförelse är i topp när det gäller jämställdhet. En starkt bidragande orsak till det var att flera partier efter valet 1991 tog beslut om ”varannan damernas”. Ett skäl till detta ställningstagande anses vara att efter detta val fanns hot om att bilda ett kvinnoparti om inte riksdagspartierna nominerade flera kvinnor. Från kvinnoförbunden sattes extra press på partierna genom att medlemmar deklarerade att om ett kvinnoparti blev verklighet så kunde de tänka sig att byta parti efter det valet.</p>
<p>Vi ser dock att den manliga andelen ökar efterhand högre upp i den politiska hierarkin - riksdagsledamot, utskottsledamot, partiledare.</p>
<h2>2.5 Regeringen – statsråd 46 procent män, statsminister 100. Statssekreterare 62. Statschef 100</h2>
<p>Sverige har hittills endast haft manliga statsministrar. Detta kan t.ex. jämföras med Danmark, Finland, Island och Norge som alla har/har haft kvinnliga statsministrar.</p>
<p>Fram till 1947 hade Sverige inte haft något kvinnligt statsråd – att jämföra med t.ex. Finland som 1926 fick sitt första kvinnliga statsråd. Idag är 46 procent av statsråden och 62 procent av statssekreterarna män – en markant skillnad sedan 70-talet (tabell 2).</p>
<p>Källor : Regeringskansliet, årsböcker samt Regeringskansliet, Förvaltningsavdelningen i SCB, Hitta statistik, Temaområden, Jämställdhet, Indikatorer, Regering och regeringskansli efter position .</p>
<p>Vi ser bl.a. en relativt snabb utveckling i jämställd riktning när det gäller statsråd men en långsammare bland statssekreterarna. Där har regeringarna inte nått till det kvantitativa jämställdhetsmålet (intervallet 40–60).</p>
<p>Av WEF rankas Sverige som nummer 2 i världen, efter Norge, när det gäller könsfördelning bland ministrar i regeringen.</p>
<p>Statschefers (statsöverhuvudens) maktbefogenheter varierar från stat till stat. Med start t.ex. vid förra sekelskiftet kan man konstatera att Sverige, där kungen är statschef, endast haft manliga statschefer. Samma är förhållandet i Norge - detta till skillnad från Danmark som f.n. har en drottning samt Finland och Island som haft kvinnliga presidenter.</p>
<p>Av WEF rankas Sverige, tillsammans med många andra länder, på sista och 58:e plats när det gäller antal år med kvinnlig statschef, räknat på de senaste 50 åren. De 3 första platserna innehas av Irland, Island och Indien.</p>
<h2>2.6 Landstingen – fullmäktige 52 procent män, styrelse 53, ordförande 55</h2>
<p>På regional politisk nivå, i landstingen, ser könsfördelningen ut på följande sätt (tabell 3):</p>
<p>Källor : SCB och SKL</p>
<p>Det senaste valet resulterade i att andelen män i fullmäktige blev 52 procent. Högst andel män bland sina ledamöter hade Sverigedemokraterna (74 procent), lägst andel Vänsterpartiet (47 procent). 2006 var andelen män i fullmäktige 52 procent. Högst andel män hade Centerpartiet (56 procent), lägst andel Socialdemokraterna (49 procent). 2002 var andelen män i fullmäktige 53 procent. Högst andel män hade Centerpartiet (65 procent), lägst andel Miljöpartiet (47 procent).</p>
<p>Vi ser således bl.a. att landstingen klarar det kvantitativa jämställdhetsmålet. Dock gäller i någon mån, men svagt, samma förhållande som på nationell nivå – manliga andelen ökar efterhand uppåt i den politiska hierarkin.</p>
<h2>2.7 Kommunerna – fullmäktige 57 procent män, styrelse 59, ordförande 71</h2>
<p>På lokal politisk nivå, i kommunerna, ser könsfördelningen ut på följande sätt (tabell 4):</p>
<p>Källa : SCB och SKL</p>
<p>Det senaste valet resulterade i att andelen män i fullmäktige blev 57 procent. Högst andel män fick Sverigedemokraterna (79 procent), lägst andel Miljöpartiet (51 procent).</p>
<p>Personer i åldrarna 55–70 år är representerade i fullmäktige i högre grad än övriga åldersgrupper. I det åldersspannet är även könsskillnaden som störst – äldre män är något överrepresenterade. .</p>
<p>När det gäller kön når inget parti upp till en lika hög andel kvinnor bland sina kommunpolitiker som andelen kvinnor i den röstberättigade befolkningen. Störst skillnad har Kristdemokraterna och Sverigedemokraterna (cirka 15 procentenheter). Dock, om man beaktar såväl kön, utbildning och ålder liknar Sverigedemokraternas politiker mest sina väljare. 2006 var andelen män i fullmäktige 58 procent. Högst andel män hade Moderaterna (64 procent), lägst andel Vänsterpartiet (51 procent). 2002 var andelen män i fullmäktige 58 procent. Högst andel män hade Moderaterna (65 procent), lägst andel Socialdemokraterna och Vänsterpartiet (53 procent vardera). 92 av de 290 kommunerna har alltid haft manliga kommunstyrelseordföranden.</p>
<p>Vi ser således bl.a. att kommunerna klarar det kvantitativa jämställdhetsmålet när det gäller fullmäktige och styrelsen, dock med sämre siffror än landstingen. Förhållandet att manliga andelen ökar efterhand uppåt i den politiska hierarkin är starkare i kommunerna än vad det är i riksdag och landsting. En viss förändring i jämställd riktning har skett över de 10 åren.</p>
<h2>2.8 Sveriges kommuner och landsting – styrelse 48 procent män, vice ordförande 66, ordförande 100</h2>
<p>Sveriges Kommuner och Landsting (SKL) är en arbetsgivar- och intresseorganisation för kommuner, landsting och regioner i Sverige. Medlemmar i SKL är Sveriges 290 kommuner och 20 landsting inklusive regionerna Gotland, Halland, Skåne och Västra Götaland. Organisationen bildades 2006 då Landstingsförbundet och Kommunförbundet slogs ihop.</p>
<p>SKL är en politiskt ledd organisation. Högsta beslutande organ är kongressen. Mellan kongresserna leds organisationen av en styrelse. Dess sammansättning ser ut på följande sätt (tabell 5):</p>
<p>Källa : SKL</p>
<p>Vi ser här en jämställd styrelse. Dock råder här den tendens vi tidigare sett, ju högre maktposition desto större andel män.</p>
<h2>3 Samtliga chefer på arbetsmarknaden – 64 procent män</h2>
<p>2012 var 64 procent av alla chefer på arbetsmarknaden män. Motsvarande siffra 2007 var 71 procent. Könsfördelningen skiljer sig dock mycket åt mellan olika sektorer (figur 2).</p>
<p>Källa : SCB, Hitta statistik, Statistik efter ämne, Arbetsmarknad, Yrkesregistret med yrkesstatistik, Andel kvinnor och män i chefspositioner</p>
<p>Vi kan här bl.a. se att endast staten hade en fördelning som uppfyller det kvantitativa jämställdhetsmålet. Högst andel män finns inom privat sektor och lägst inom landsting (se vidare avsnitt 4 och 3.2).</p>
<p>I förhållande till antalet sysselsatta inom respektive sektor är män överrepresenterade inom alla de fyra sektorerna.</p>
<p>Det finns en trend att andelen män bland cheferna minskar. Förhållandet har särskilt studerats (figur 3).</p>
<p>Källa : SCB, Yrkesregistret</p>
<p>Författarens kommentar till detta är:</p>
<p>Det totala antalet chefer ökade från cirka 50 000 till 80 000 under perioden 2001–2010, och andelen kvinnor i gruppen steg under samma period från 31 till 42 procent. Av figuren framgår att den största ökningen av antalet kvinnor skedde i gruppen drift- och verksamhetschefer … Det innebar att antalet kvinnor nästan tredubblades i gruppen, från 6 000 till 16 000, vilket inneburit att kvinnorna numera utgör en majoritet bland drifts- och verksamhetscheferna.</p>
<p>Och, författarens slutsats är: … att männens dominans inom chefskategorin som helhet brutits men fortfarande råder stor obalans mellan kategorierna.</p>
<p>Sverige har vid en internationell jämförelse en hög andel män med toppositioner. Regeringen pekar på att detta kan kopplas bl.a. till Sveriges jämförelsevis generösa familjepolitik, som dock i dess tillämpning av män och kvinnor ofta skapa ojämställda villkor på arbetsmarknaden:</p>
<p>Det finns studier som pekar på ett samband mellan generös familjepolitik och färre kvinnor i toppositioner. Den lagstadgade rätten till föräldraledighet i samband med ett barns födelse och rätten till deltidsarbete under småbarnsåren utnyttjas till större del av kvinnor. Detta kan enligt studierna leda till att arbetsgivare förväntar sig att kvinnor ska göra längre förvärvsavbrott och detta påverkar kvinnors möjlighet att konkurrera. Detta kan medföra att kvinnor varken får de mest attraktiva tjänsterna eller samma karriärmöjligheter eller vidareutbildning i företaget.</p>
<p>Andra länder kan därför ha lägre andel män med toppositioner menar regeringen. Det finns också en koppling till föräldraförsäkringen vars avsikt är att göra det möjligt för kvinnor att i högre utsträckning både göra karriär och skaffa barn, till barnomsorgen men även till barnlöshet:</p>
<p>I ett land med kort eller ingen lagstadgad föräldraledighet är det enligt studierna en mindre förväntad skillnad på hur sysselsatta män och kvinnor beter sig på arbetsmarknaden. Det är då lättare för karriärorienterade kvinnor att nå de högsta chefsposterna. Samtidigt kan konstateras att utbyggnaden av den svenska föräldraförsäkringen skett parallellt med att andelen kvinnor på chefspositioner ökat inom såväl privat som offentlig sektor. Det kan också vara värt att notera en annan aspekt i sammanhanget: i USA är 42 procent av kvinnorna (41– 55 år) i toppositioner barnlösa, i Sverige är motsvarande siffra för kvinnor (46–55 år) 12 procent.</p>
<p>Genomsnittet inom EU-28 skiljer sig inte påtagligt från det svenska. 2012 var det 66 procent. Högst andel män hade Cypern (85 procent) och lägst Lettland (55 procent).</p>
<p>Situationen inom OECD-området skiljer sig inte påtagligt från den svenska. Fler än 2/3 av cheferna är män (figur 4).</p>
<h2>63 64</h2>
<p>Vi kan alltså konstatera att Sverige har något högre andel män som chefer än OECD-genomsnittet.</p>
<p>När det specifikt gäller den offentliga sektorn i Sverige kan vi se att andelen män minskat (tabell 6).</p>
<h2>65</h2>
<p>Källa : MI/SCB</p>
<p>Inom offentlig sektor utgjorde 2013 kvinnliga chefer 3 procent (2 procent 2003) av de kvinnligt anställda och manliga chefer 5 procent (4 procent 2003) av de manligt anställda.</p>
<p>Vi ser således bl.a. av tabellen ovan att Sverige har en hög andel män som är chefer. Andelen minskar dock. Orsakerna till den relativt höga andelen män skulle enligt regeringen bl.a. kunna sökas i det ojämna uttaget av föräldrapenning och kvinnors deltidsarbete.</p>
<p>I kommande avsnitt ska vi bl.a. närmare studera fördelningen inom olika chefsnivåer.</p>
<h2>4 Offentlig förvaltning</h2>
<h2>4.1 Staten</h2>
<h2>4.1.1 Myndighetsstyrelse och insynsråd – ledamot 52 procent män, ordförande 59. Kommitté – ledamot 56 procent män, ordförande 66</h2>
<p>Styrelser och insynsråd i statliga myndigheter utses av regeringen. Dessa funktioner är viktiga om än inte så betydelsefulla som i privata företag (tabell 7).</p>
<p>Källa : Budgetpropositioner</p>
<p>Vi ser alltså en successiv utveckling där det kvantitativa jämställdhetsmålet precis nåtts. Dock råder den tendens vi tidigare sett; högre andel ordföranden som är män än ledamöter som är män.</p>
<p>Genom kommittéväsendet skapas i många fall underlag för viktiga politiska ställningstaganden (tabell 8).</p>
<p>Källor:  SCB (2012c) s. 97 samt Kommittéberättelsen (2013)</p>
<p>Vi ser alltså även här en successiv utveckling där det kvantitativa jämställdhetsmålet nåtts för alla förutom ordföranden. Dock råder här den tendens vi tidigare sett; ju högre maktposition desto större andel män.</p>
<h2>4.1.2 Staten – anställd 49 procent män, chef 56, högre ämbetsman och politiker 58</h2>
<p>Det totala antalet anställda i staten 2012 uppgick till 240 000 personer som arbetade vid totalt 376 myndigheter. Fördelningen anställda och chefer ser ut på följande sätt (tabell 9):</p>
<p>Källor : MI/SCB</p>
<p>Vi ser alltså en successiv utveckling där det kvantitativa jämställdhetsmålet nåtts. Dock gäller att andelen män som är chefer är klart högre än andelen män som är anställda utom vad gäller för en grupp chefer. Och vi ser den tendens vi tidigare sett – en högre andel män i den högsta positionen.</p>
<h2>4.1.2.1 Myndighetschefer – 54 procent män</h2>
<p>Bland statens myndighetschefer var 2013 andelen män något lägre, 54 procent, än genomsnittet för manliga chefer i staten 2012. Myndighetscheferna ingår i de siffror som redovisats ovan (tabell 9) men särredovisas här (tabell 10).</p>
<p>Källor : Prop. 2013/14:1 UO 2 bil s. 17 samt prop. 2006/07 UO 2 bil s. 19.</p>
<p>Vi ser alltså här en påtaglig förändring mellan 2002 och 2013 där det kvantitativa jämställdhetsmålet nåtts förutom när det gäller en mindre grupp av chefer.</p>
<h2>4.1.2.2 Regeringskansliet – anställd 40 procent män, handläggare 41, chef 56</h2>
<p>Regeringskansliets personal har en viktig roll bl.a. när det gäller att bereda regeringens beslut. Vi studerar därför särskilt denna grupp även om den ingår i de siffror som redovisats för staten (tabell 9). Personalsammansättningen ser ut på följande sätt (tabell 11):</p>
<p>Källor : Regeringskansliet, Förvaltningsavdelningen samt Regeringskansliet, årsböcker</p>
<p>Vi ser alltså även här en successiv utveckling där det kvantitativa jämställdhetsmålet nåtts för chefer. Dock råder här den tendens som vi tidigare sett, ju högre maktposition desto större andel män.</p>
<h2>4.1.2.3 Domare – anställd 52 procent män, president 70 procent 72 , högsta domstolar 63 procent</h2>
<p>Domare är av tradition ett manligt yrke där dock stora ändringar skett vilket bl.a. torde vara ett resultat av den ökande tillströmningen av kvinnliga studenter till juridiska utbildningar.</p>
<p>Domaryrket öppnades för kvinnor 1947. Högsta domstolen fick 1968 sin första kvinnliga domare .</p>
<p>Vi studerar därför särskilt denna grupp även om den ingår i de siffror som redovisats för staten (tabell 9). Personalsammansättningen ser ut på följande sätt (tabell 12):</p>
<p>Källa:  Domstolsverket.</p>
<p>Vi ser alltså en tämligen snabb utveckling där det kvantitativa jämställdhetsmålet nåtts vad gäller totala antalet domare. Vi ser dock den tendens vi tidigare sett – en högre andel män i de högsta positionerna, ett undantag är dock ordföranden i Högsta domstolen som fick sin första kvinnliga ordförande 2010 .</p>
<p>I mitten av 80-talet kunde man konstatera att ”männen dominerar på båda sidor om skranket”. Det är inte lika självklart att kunna säga så idag.</p>
<h2>4.1.2.4 Åklagare – anställd 43 procent män, chefsåklagare 70, överåklagare 58, riksåklagare 100</h2>
<p>Åklagare är av tradition också ett manligt yrke men i mindre grad än vad gäller domare.</p>
<p>Vi studerar därför särskilt denna grupp även om den ingår i de siffror som redovisats för staten (tabell 9). Personalsammansättningen ser ut på följande sätt (tabell 13).</p>
<p>Källa:  Åklagarmyndigheten.</p>
<p>Vi ser alltså här en mer blandad bild. Det kvantitativa jämställdhetsmålet vad gäller totala antalet åklagare har nåtts sedan i vart fall 10 år. Vi ser dock den tendens vi tidigare sett – en högre andel män i de högre positionerna.</p>
<p>En utveckling har således skett sedan 1951 då Sverige fick sin första kvinnliga åklagare.</p>
<h2>4.1.2.5 Polisen – polis 70 procent män, länspolismästare 89, rikspolischef 100</h2>
<p>Polisyrket är av tradition också ett manligt yrke där dock stora ändringar skett sedan den första kvinnliga ordningspolisen utexaminerades 1958. Polissystrar hade dock funnits i Stockholm sedan 1908.</p>
<p>Vi studerar därför särskilt denna grupp även om den ingår i de siffror som redovisats för staten (tabell 9). Personalsammansättningen ser ut på följande sätt (tabell 14).</p>
<p>Källa:  Rikspolisstyrelsen .</p>
<p>Vi ser alltså en tämligen snabb utveckling när det gäller totala antalet poliser. Vi ser dock den tendens vi tidigare sett – i detta fall en klart högre andel män i de högre positionerna.</p>
<h2>4.1.2.6 Försvaret – yrkesofficer 94 procent män, högre befäl 100</h2>
<p>Officersyrket är av tradition ett mycket manlig yrke. 1989 öppnades det för kvinnor till samtliga tjänster inom försvarsmakten.</p>
<p>Vi studerar därför särskilt denna sektor även om den till del ingår i de siffror som redovisats för staten (tabell 9). Personalsammansättningen ser ut på följande sätt (tabell 15).</p>
<p>Källa : Försvaret.</p>
<p>Vi ser här alltså att 2013 är totalt 94 procent av yrkesofficerarna män. Lägsta andelen män fanns bland fänrikarna, 90 procent.</p>
<p>Vi ser en marginell förändring mellan de 2 mätåren.</p>
<h2>4.1.2.7 Statliga företag – styrelseledamot 53 procent män, ordförande 63. Ledningsgrupp 62, VD 71</h2>
<p>I statens företag dominerar männen i styrelserna (tabell 16).</p>
<p>Källa : Regeringen, Verksamhetsberättelser för företag med statligt ägande.</p>
<h2>4.2 Landstingen – anställd 21 procent män, chef 28, högre ämbetsman och politiker 53</h2>
<p>Källor : MI/SCB</p>
<p>Vi ser här bl.a. att det råder en sned fördelning inom landstingen med en kraftig underrepresentation för män när det gäller könsfördelningen bland anställda och chefer i lägre positioner. En mer jämn könsmässig fördelning råder bland de högsta cheferna vilken dock inte motsvarar könsfördelningen bland de anställda.</p>
<p>I chefsgruppen kan vi notera att 2012 var 65 procent av landstingscheferna/direktörerna män. Siffran 2006 var 75 procent.</p>
<p>I de landstingskommunala företagen var 2013 56 procent av styrelseledamöterna män.</p>
<h2>4.3 Kommunerna – anställd 22 procent män, chef 33, högre ämbetsman och politiker 58</h2>
<p>Källor : MI/SCB</p>
<p>Vi ser här bl.a. att det råder en sned fördelning inom kommunerna med en kraftig underrepresentation för män när det gäller könsfördelningen bland anställda samt drift- och verksamhetschefer. En mer jämn könsmässig fördelning råder bland de högsta cheferna vilken dock inte motsvarar könsfördelningen bland de anställda.</p>
<p>I chefsgruppen kan vi notera att 2012 var 69 procent av kommuncheferna/direktörerna alternativt kanslicheferna män. Siffran 2006 var 75 procent. 2005 var 77 procent av cheferna inom kommunala företag män. I de kommunägda bostads- och energibolagens styrelser var 2013 74 procent män. Av ordförandena är 85 procent män. Här gäller alltså samma tendens som vi tidigare sett – en högre andel män som är ordförande jämfört med andelen ledamöter.</p>
<h2>4.4 Sveriges kommuner och landsting – ledningsgrupp 50 procent män, VD 100</h2>
<p>Sveriges Kommuner och Landsting (SKL) politiskt ledda organisation har vi berört ovan (avsnitt 1.7). Organisationens ledningsgrupp ser ut på följande sätt (tabell 19):</p>
<p>Källa : SKL.</p>
<p>Vi ser här en jämställd ledningsgrupp. Dock råder här en tendens vi tidigare sett, högsta maktpositionen innehas av en man.</p>
<h2>5 Privata sektorn</h2>
<h2>5.1 Anställd 61 procent män, chef 73, högsta chef 100</h2>
<p>Det råder en tydlig mansdominans bland cheferna i den privata sektorn (tabell 20).</p>
<p>Källor : MI/SCB.</p>
<p>Vi ser här bl.a. att det råder en sned fördelning inom privat sektor med en kraftig överrepresentation för män när det gäller chefspositioner. Och vi ser samma tendens som vi tidigare sett – ju högre upp vi följer hierarkin desto högre andel män.</p>
<p>Lägst andel manliga chefer fanns bland chefer för särskilda funktioner, i synnerhet bland ekonomichefer, personalchefer samt reklam- och PR-chefer.</p>
<p>Den höga andelen chefer som är män har kommenterats av regeringen som ser öppningar för framtiden:</p>
<p>En förklaring som framförts till kvinnors underrepresentation i chefspositioner är utbildningsvalet. Andelen civilekonomer och civilingenjörer är tämligen hög bland de högre chefsbefattningarna i näringslivet. Eftersom arbetsgivarna har haft ett begränsat urval av kvinnor att rekrytera ur bland civilingenjörer och civilekonomer har detta varit en starkt begränsande faktor. Det har dock hänt en del med kvinnors utbildningsval och i de yngre åldersgrupperna utgör kvinnor nästan en tredjedel av civilingenjörerna.</p>
<h2>5.2 Börsföretag</h2>
<h2>5.2.1 Styrelse – ledamot 79 procent män, ordförande 95</h2>
<p>Dominansen av män i börsföretagens styrelser är tydlig (figur 5) .</p>
<h2>98  99</h2>
<p>Källa : Fristedt m.fl., Styrelser och revisorer i Sveriges börsföretag 2013–2014, 2013 i prop. 2013/14:1 bilaga 3 s. 14</p>
<p>Vi ser alltså att andelen män minskade något sedan början av 2000talet, men den positiva utvecklingen har stannat av de senaste åren. 38 av bolagen hade 2013 inte någon kvinna i styrelsen. .</p>
<p>Av styrelseledamöterna, totalt 1 271 personer som delade på 1 662 uppdrag 2013 var, vilket i någon mån kan utläsas av figur 5, 79 procent män. 2007 var motsvarande siffra 82 procent.</p>
<p>Männen i styrelserna hade i genomsnitt 1,3 uppdrag per person. Kvinnorna hade 1,4 uppdrag per person. Fördelningen bland dem som har flest uppdrag såg ut på följande sätt (tabell 21):</p>
<p>Källor : AllBright 2013b s. 11</p>
<p>Vi ser alltså att det är män som utgör s.k. styrelseproffs. Högsta antalet uppdrag innehades av 2 män med 7 uppdrag vardera. I nästa grupp finner vi 4 män och 2 kvinnor med 6 uppdrag vardera.</p>
<p>Av börsföretagen hade 220 män som styrelseordföranden 2013. Det motsvarar 95 procent av företagen. Andelen företag som hade män som styrelseordförande var således massivt. En viss förändring har dock skett under åren, 2007 var motsvarande siffra 97 procent. 1 man hade 5 ordförandeuppdrag, nästa nivå var 8 män som hade 3 uppdrag vardera.</p>
<p>Siffrorna ovan kan kontrasteras mot dem som gäller statliga företag (avsnitt 4.1.2.7).</p>
<p>Homogeniteten hos dem, huvudsakligen män, som sitter i styrelserna har diskuterats i allmänna debatten. Denna har undersökts 2013 och det visar sig då finnas fog för homogenitetsresonemangen:  19 av 20 styrelseledamöter hade en akademisk examen, kandidatexamen eller högre  3 av 4 styrelseledamöter var ekonomer eller ingenjörer  3 av 10 styrelseledamöter hade gått på Handelshögskolan i Stockholm  7 av 10 ledamöter hade  VD-erfarenhet  17 av 20 ledamöter var av svensk härkomst  3 av 10 nya valda ledamöter 2013 var kvinnor.</p>
<p>Ersättningen för ett styrelseuppdrag var 2013 för en man i genomsnitt 338 000 kr per år och för en kvinna 289 000 kronor. Detta hävdas bero på att största påverkan på ersättningsnivån har storlek på bolag och det förhållandet att männen oftare håller i ordförandeklubban.</p>
<p>Även om siffror för bolagsstyrelserna i Sverige inte visar på jämställdhet var de ändå bland de bästa inom EU-27 2012. Inom EU var andelen män i styrelserna i de toppnoterade företagen 97 procent 2009. (I Sverige var 79 procent av ledamöterna i börsföretagen män 2013). 2012 var 84 procent av styrelseledamöterna i de 582 största börsföretagen inom EU-27 män (figur 6).</p>
<p>Källa : Europeiska kommissionen i SCB 2013b</p>
<p>Vi ser alltså att Sverige ligger på 3:e plats, endast Finland och Lettland har högre siffror.</p>
<p>Bland ordförandena i nom EU-27 var 97 procent män, dvs. en siffra något högre än den svenska. I 15 av länderna fanns det ingen kvinna som är ordförande.</p>
<p>Andelen män i bolagsstyrelser minskade i genomsnitt med 4 procentenheter inom EU mellan oktober 2010 och oktober 2012. Utvecklingen har varit mycket ojämn mellan medlemsländerna. Störst minskning av andelen män i styrelserna finns i de länder som infört bindande bestämmelser. F.n. har 11 medlemsländer infört någon form av reglering för att förbättra könsfördelningen i företagen. Frankrike är ett av dessa länder och landet hade också den största minskningen under den perioden. Där minskade andelen män i bolagsstyrelser med 13 procentenheter till 75 procent (figur 7).</p>
<p>Källa  Europeiska kommissionen i SCB 2013b</p>
<p>Vi ser alltså att förändringstakten i Sverige är lägre eller lika med endast den i Rumänien, Slovakien, Ungern och Polen.</p>
<p>Europaparlamentet ställde sig i november 2013 bakom ett förslag till EU-direktiv om könskvotering. Förslaget går ut på att börsnoterade företag inom Europa ska tvingas införa insynsvänliga rekryteringar så att styrelseledamöterna till minst 40 procent består av män respektive kvinnor (f.n. är andelen män 82 procent). Målet ska enligt direktivet vara uppnått senast den 1 januari 2020. Nästa steg är att förslaget behandlas i ministerrådet.</p>
<p>Inom OECD-området hade Norge, som 2003 införde en kvoteringslag, 2009 den lägsta andelen män när det gäller börsföretag, 62 procent. Den näst lägsta andelen hade Sverige med 81 procent och därefter kom Frankrike med 82 procent. Genomsnittet var 90 procent.</p>
<h2>5.2.2 Företagsledning – ledningsgrupp 84 procent män, VD 94 procent</h2>
<p>Sedan 1990 har andelen män i företagsledningarna minskat något år från år (tabell 22).</p>
<p>Källor:  AllBright 2013b s. 3 ff., SOU 2007:108 samt TCO 2013 s. 16</p>
<p>Källor:  AllBright 2013a, AllBright 2013b samt TCO 2013 s. 16</p>
<p>När det gäller uppgifterna om ”Andel män i företagsledningar” är det värt notera att de största börsföretagen hade lägst andel män i företagsledningarna, 82 procent. 86 företag saknade 2013 helt kvinnor i sina ledningsgrupper. 2012 var antalet företag 100.</p>
<p>Vi ser alltså en svag utveckling när det gäller minskad andel män i företagsledningar. Andelen män som är VD är mycket hög. Andelen börsföretag med kvinnor i ledningen har dock ökat snabbt.</p>
<p>Andelen män i chefsställning i toppnoterade företag inom EU27 var 2009 97 procent.</p>
<h2>5.3 Aktiebolag</h2>
<h2>5.3.1 Styrelse – ledamöter 80 procent män, ordförande 84</h2>
<p>Det finns skillnader i manlig och kvinnlig representation mellan börsföretag och samtliga aktiebolag (tabell 24).</p>
<p>Källor : SCB RAMS samt Bolagsverket.</p>
<p>Vi ser alltså att i förhållande till enbart börsföretagen är andelen manliga styrelseordföranden i samtliga aktiebolag lägre (84 procent 2011 för samtliga aktiebolag mot 95 procent 2013 för börsföretagen). När det gäller styrelseledamöter är dock bilden omvänd (80 procent mot 79 procent).</p>
<p>Medan andelen män som 2010 var styrelseordförande var ungefär lika, 90 procent, oavsett storleken på företag mätt i antal anställda minskade andelen successivt från 81 procent (företag med mindre än 50 anställda) till 73 (företag med mer än 500 anställda).</p>
<p>Notabelt är f.ö. att männen i betydligt högre grad än kvinnor har ordinarie platser i styrelserna.</p>
<p>Utrikes födda skiljer ut sig på så sätt att de, i förhållande till totalsiffrorna inrikes och utrikes födda ovan, har 2 procentenheter lägre andel män som är styrelseordförande och 5 procentenheter lägre andel män som är styrelseledamöter.</p>
<h2>5.3.2 Styrelser – män har flera uppdrag</h2>
<p>Bland de styrelsemedlemmar som har 5 eller fler uppdrag är 87 procent män (tabell 25).</p>
<p>Källor : SCB RAMS samt Bolagsverket,</p>
<p>Vi ser att mellan de 2 år som ovan redovisas det inte finns någon påtaglig förändring när det gäller koncentrationen av styrelseuppdrag.</p>
<h2>5.3.3 Företagsledning – VD 85 procent</h2>
<p>Sedan 2004 har andelen män i företagsledande ställning minskat något (tabell 26).</p>
<p>Källa:  SCB RAMS och Entreprenörskapsdatabasen</p>
<p>Vi ser här alltså en viss utveckling i jämställd riktning.</p>
<h2>5.4 Andra uppgifter om företag</h2>
<h2>5.4.1 Sveriges 500 största företag</h2>
<p>Av Sveriges 500 största företag, baserat på koncerners omsättning, var det 2013 29 stycken (6 procent) som hade minst 30 procent kvinnor i sin styrelse och ledningsgrupp.</p>
<h2>5.4.2 Företag med 200 eller fler anställda - anställd 58 procent män, ledning 72, styrelse 77</h2>
<p>Av alla privatägda företag hade 2013 80 procent (93 procent 2003) mansdominerade styrelser, dvs. styrelser med mer än 60 procent män. I 35 procent av företagen fanns endast män i styrelserna.</p>
<p>Inom privat sektor utgjorde de kvinnliga cheferna 5 procent (4 procent 2002) av de kvinnliga anställda. Manliga cheferna utgjorde 8 (10 procent 2002) procent av de manliga anställda. 83 procent av företagen ovan (75 procent 2002) bedrev organiserat jämställdhetsarbete.</p>
<h2>6 Universitet och högskolor – forskande och undervisande personal 56 procent män, lektor 55, professor 77, rektor 62</h2>
<p>Andelen män har mellan 2002 och 2012 minskat inom samtliga anställningskategorier vid universitet och högskolor. Andelen män bland de nyanställda 2012 var lägre än bland dem som redan tidigare fanns inom de olika anställningskategorierna inom högskolan.</p>
<p>De tydligaste minskningarna har skett bland lektorer, professorer och bland de med så kallad meriteringsanställning (bl.a. forskarassistenter, biträdande lektorer och postdoktorer).</p>
<p>För de centrala uppdragen och högre tjänsterna ser situationen ut på följande sätt (tabell 28):</p>
<p>Källor:  Petersson 2012, SCB, SOU 2007:108 samt UKÄ</p>
<p>Det kvantitativa jämställhetsmålet har nåtts för samtliga forskande och undervisande personal. Inom den gruppen har dock målet nåtts relativt snabbt för lektorer.</p>
<p>Andelen professorer som är män skiljer sig dock påtagligt från andelen män bland samtliga forskande och undervisande. Detta trots att 2012 andelen män bland de nyanställda var 65 procent gentemot 77 procent bland dem som tidigare var professorer. Detta indikeras av tabellen där vi ser en successivt något minskande andel män bland professorerna.</p>
<p>Andelen män bland professorerna inom EU 2010 låg nära den svenska siffran, 81 procent.</p>
<p>En utveckling har dock skett inom universitets- och högskolevärlden. Några märkesår:  1873 – Kvinnor fick tillträde till de svenska universiteten, dock inte till de juridiska och teologiska fakulteterna.  1883 – Sverige och Norden fick sin första kvinnliga doktor .  1889 - Sverige fick sin första kvinnliga professor .  1897 – Sverige fick sin första kvinnliga doktor, tillika docent, i juridik .  1909 – Sverige fick sin första kvinnliga teologie kandidat  1937 – Sverige fick sin första ordinarie kvinnliga professor .  1965 - Lund fick sin första kvinnliga professor.  1992 - Sverige och Europa fick sin första kvinnliga universitetsrektor .</p>
<h2>7 Svenska kyrkan</h2>
<p>Den svenska kyrkan har gått från att vara en betydande religiös och världslig maktfaktor till att successivt bli mindre av en världslig makt.</p>
<p>Likväl har den inflytande i vårt samhälle.</p>
<h2>7.1 Medlem 48 procent män, kyrkomöte 54, kyrkostyrelse 67</h2>
<p>Utvecklingen i Svenska kyrkan vad gäller medlemmar och förtroendevalda ser ut på följande sätt (tabell 29).</p>
<p>Källor : Svenska kyrkan 2008, Svenska kyrkan 2012 samt Svenska kyrkan</p>
<p>Vi ser här ingen tydlig trend i jämställd riktning. Däremot kan noteras det som vi gjort så många gånger tidigare – ju högre upp i hierarkin desto högre andel män. Notabelt är också att ordförandeposterna innehas av män.</p>
<h2>7.2 Samtliga biskopar och präster 58 procent män, kyrkoherde 74, biskop 79, ärkebiskop 0</h2>
<p>Kyrkan har liksom flera av de verksamheter vi tidigare redovisat (domare, polis, åklagare etc.) gått från att vara en enkönad miljö till en tvåkönad dito. Den stora förändringen skedde 1960 när de första kvinnorna prästvigdes. Sedan dröjde det ända till 1997 då Sverige fick sin första kvinnliga biskop .</p>
<p>Utvecklingen bland biskopar och präster ser ut på följande sätt (tabell 30).</p>
<p>Källor : Svenska kyrkan 2008 samt Svenska kyrkan 2012.</p>
<p>Vi ser här bl.a. en positiv utveckling för de flesta av kategorierna ovan. Dock ser vi, liksom tidigare, i stort att ju högre upp i hierarkin man kommer desto högre är andelen män. Ett påtagligt och historiskt undantag från detta gäller fr.o.m. 2014 på den högsta posten i och med att Svenska kyrkan fått en kvinnlig ärkebiskop (i rubriken har därför angivits 0 även om övriga uppgifter avser 2010) .</p>
<h2>8 Massmedier – 63 procent män</h2>
<p>När det gäller massmedier har vi inte haft tillgång till data från SCB e.d.</p>
<p>Vi använder oss därför av 3 andra källor.</p>
<p>Enligt en av dessa källor hade 2007 män 57 procent av chefspositionerna inom public service/etermedier, 72 procent inom kommersiella medier, 84 procent inom morgontidningar, 85 procent inom A-pressen, 82 procent inom landsortspressen och 84 procent inom storstadspressen.</p>
<p>Enligt en annan källa hade 2009 66 procent av männen de styrande funktionerna (governance), 60 procent av posterna i högsta ledningen (top level management), 59 procent av posterna på senior managmentnivå och 51 procent av posterna på middle management-nivå. Totala andelen män, inklusive administrativ personal var 51 procent. Här kan vi alltså notera det som vi gjort så många gånger tidigare – ju högre upp i hierarkin desto högre andel män.</p>
<p>En tredje uppgift kommer från en LO-undersökning. Enligt denna var 63 procent (10 av 16) i ”mediamakteliten” 2011 män. Motsvarande siffra 2007 var densamma och 2002 69 procent.</p>
<p>I brist på säkrare uppgifter använder vi 63 procent som siffra för ledande positioner inom massmedia.</p>
<h2>9 Fyra akademier – 70 procent män</h2>
<p>Representationen i Konstakademin, Musikaliska akademin, Samfunder de nio och Svenska akademin ser ut på följande sätt (tabell 31):</p>
<p>Källa : www.konstakademin.se/sv/konstakademien/ledamoter www.musakad.se/omakademien/organisation/ledamoter.39.html www.samfundetdenio.se/menu.htm www.svenskaakademien.se/akademien/de_aderton</p>
<p>Vi ser alltså en manlig dominans i tre av de fyra akademierna. Vi ser också en svag tendens mot en minskande andel män.</p>
<h2>10 Arbetsmarknadens parter</h2>
<h2>10.1 Arbetstagare</h2>
<p>8 procent av alla män och 7 procent av alla kvinnor i åldern 16–64 år var 2010–2011 aktiva i en facklig organisation. Här beskrivs könsfördelningen inom de 3 största organisationerna.</p>
<h2>10.1.1 LO – medlem 54 procent män, kongress 56, styrelse 83, ordförande 100</h2>
<p>Källor : LO, LOs hemsida, LO 2013a, LO i SCB, Hitta statistik, Temaområden, Jämställdhet, Indikatorer, Förtroendevalda i fackliga organisationer samt SOU 2007:108 s. 125 f</p>
<p>Vi ser alltså en utveckling mot kvantitativ jämställdhet i representantskap och kongress där andelarna också väl avspeglar andelen medlemmar. Vi ser inte samma utveckling vad gäller styrelse, förbundsordföranden och LO:s ordförande.</p>
<p>Enligt LO beror könsfördelningen på att LO har annan struktur än TCO och SACO och att dessa organisationer har fler kvinnliga än manliga medlemmar .</p>
<p>LO fick sin första kvinnliga ordförande 2000 .</p>
<h2>10.1.2 TCO – medlem 39 procent män, kongress 43, styrelse 44, ordförande 0</h2>
<p>Källor : SCB 2012c, TCO, TCO i SCB, Hitta statistik, Temaområden, Jämställdhet, Indikatorer,</p>
<p>Förtroendevalda i fackliga organisationer samt www.tco.se,  Medlemsstatistik.</p>
<p>Vi ser alltså en utveckling mot kvantitativ jämställdhet där 40–60 nåtts.</p>
<p>I förhållande till könsfördelningen bland medlemmarna är männen något överrepresenterade vad gäller kongress och styrelse. Tendensen att män i ledande funktioner var starkt överrepresenterade på 70- och 80-talet är klart bruten.</p>
<p>TCO fick sin första kvinnliga ordförande 1994 .</p>
<h2>10.1.3 Saco – medlem 47 procent män, kongress 57, styrelse 45, ordförande 100</h2>
<p>Källa : SACO</p>
<p>Vi ser alltså en utveckling mot kvantitativ jämställdhet där 40-60 nåtts. Saco har den jämnaste könsfördelningen bland fackföreningarna.</p>
<p>Saco fick sin första kvinnliga ordförande 2001 .</p>
<h2>10.2 Arbetsgivare</h2>
<p>Stora arbetsgivarorganisationer i Sverige är Svenskt Näringsliv, Arbetsgivaralliansen, Arbetsgivarverket och SKL. Här fokuserar vi på Svenskt Näringsliv.</p>
<h2>10.2.1 Svenskt Näringsliv – stämma 85 procent män, styrelse 77, arbetsutskott 71, ordförande 100</h2>
<p>Källa : Svenskt Näringsliv</p>
<p>I Svenskt Näringsliv, som bildades 2001, ser vi alltså ett annorlunda förhållande än vad som är vanligt – könsfördelningen blir jämnare högre upp i hierarkin.</p>
<p>Svenskt Näringsliv fick sin första kvinnliga ordförande 2007 .</p>
<h2>11 Riksidrottsförbundet – medlem 59 procent män, styrelse 45, ordförande 0</h2>
<p>Källa : Riksidrottsförbundet.</p>
<p>Vi ser alltså en blandad bild där styrelsen har en kvantitativ jämställdhet som följer medlemsantalet. I övrigt är målet inte nått men en utveckling i jämställd riktning sker.</p>
<p>RF fick sin första kvinnliga ordförande 2005 .</p>
<h2>12 Ordenssällskap m.fl.</h2>
<p>Det finns ett stort antal ordenssällskap m.fl. i Sverige. Vissa av dem finns enbart i Sverige och andra finns i flera länder. Det är svårt att veta vilka maktpositioner de har, i vissa fall antalet medlemmar, etc. Eftersom deras medlemmar ofta tillhör de mer resursstarka grupperna i samhället kan man dock anta att de har en reellt sett viktig roll i det faktiska maktutövandet i samhället, då de erbjuder viktiga mötesplatser som ger tillfälle för maktskapande.</p>
<p>Vissa av dem har enbart män som medlemmar, andra har kungligt beskydd. Här nämns ett antal av dem i bokstavsordning inom respektive grupp.</p>
<h2>12.1 För enbart män och med kungligt beskydd</h2>
<p> Coldinuorden, grundad 1755  Neptuniororden, grundad 1812  Par Bricole, grundad 1779, 4730 medlemmar  Svenska Frimurare Orden, grundad 1735, 15 000 medlemmar.</p>
<h2>12.2 För män och kvinnor och med kungligt beskydd</h2>
<p> Amarantherorden (Stora Amaranter Orden), grundad 1653  Götiska Förbundet, grundat 1815  Odd Fellows (med kvinnoorganisation Rebecka), grundad 1884, Rebecka grundad 1967, 40 000 medlemmar  Svea Orden, grundad 1793.</p>
<h2>12.3 För enbart män, övriga ordenssällskap</h2>
<p> Ordenssällskapet W:6, grundat 1851, 6 500 medlemmar  Tempel Riddare Orden, grundad 1887  Timmermansorden, grundad 1761.</p>
<p>Därutöver finns bl.a. Johanniterorden som är en riddarorden med kungligt beskydd, grundad 1920, 360 medlemmar.</p>
<h2>12.4 Övriga</h2>
<p> Nya Sällskapet (Adelsklubben), grundat 1874, 400 medlemmar  Rotary, grundat 1926, 26 400 medlemmar. Organisationen, som har såväl manliga som kvinnliga medlemmar, är ” … en världsomspännande organisation för ledande personer inom affärsvärld och yrkesliv …”. Medlemmarna ”… i en rotaryklubb utgör ett tvärsnitt av det lokala affärs- och yrkeslivet”.  Royal Bachelors Club, grundad 1769, 1 040 medlemmar  Sällskapet, grundat 1800, 2 000 medlemmar.</p>
<h2>13 Makteliten enligt LO</h2>
<p>LO gör i stort årligen undersökningar av det som av LO kallar makteliten. Den senast publicerade undersökningen presenterades 2013 och avser främst inkomstutvecklingen. Resultatet har dock värde i vårt studium av mäns maktpositioner.</p>
<p>LO har delat upp makteliten i olika grupper och resultatet ser ut på följande sätt (tabell 37):</p>
<p>Källa : LO 2013b</p>
<p>Vi ser här med avseende på jämställdhet  1950–1970, stillastående  1970–1980, stillastående med undantag för en 10-procentig rörelse när det gäller riksdag, universitets- och forskarvärlden och en något större inom media.  1980–1990, stillastående med undantag för riksdag och i viss mån kommuner och ”överhetssamhället”  1990–2002, utveckling huvudsakligen inom offentlig sektor inklusive politiken, media, arbetsmarknadens parter och folkrörelseorganisationer, dvs. sektorer med påtaglig aktiv insyn och demokratiska inslag  2002–, några förskjutningar men tendens till minskat tempo i jämställd riktning. Högre tempo dock när det gäller kommunala bolag och överhetssamhället.</p>
<p>De av LO valda grupperna har inom sig relativt få personer. Dock, de huvudsakliga tendenserna sammanfaller med de resultat vi tidigare visat.</p>
<h2>14 Sveriges 100 mäktigaste enligt Fokus</h2>
<p>Tidningen Fokus gör bedömningar av vilka som är makthavare i Sverige. Redaktionen väljer ut 300 svenska makthavare från politik, näringsliv, vetenskap och kultur som den anser kan konkurrera om en plats på topp 100. Dessa makthavares inflytande mäts sedan i fyra olika kategorier: mediegenomslag, formell makt, informell makt och extraordinära faktorer. Resultatet från 2 år presenteras nedan (tabell 38):</p>
<p>Källor : Fokus 2008 samt Fokus 2013</p>
<p>Vi ser här en kraftig manlig dominans i toppen som sedan i stort vid de båda tillfällena avtar allt eftersom kretsen av personer antalsmässigt vidgas. Notabelt är dock att mäns andel ökat mellan de 2 åren.</p>
<h2>15 Attityder kring män och kvinnor som ledare</h2>
<h2>15.1 Sverige och Norge</h2>
<p>I en undersökning 2010 ställdes frågor kring mäns och kvinnors chefskap. I det segment av respondenter som klassades som ”Förutsättningslöst positiva till jämställdhet” (35 procent av respondenterna) instämde 2 procent i påståendet att det är naturligare för män att vara chefer. I det segmentet var det ungefär hälften män och hälften kvinnor, en större andel än i andra segment förvärvsarbetade, en större andel arbetade i offentliga sektorn och relativt många var högskoleutbildade.</p>
<p>I det segment som klassades som ”Positiv till jämställdhet under vissa förutsättningar” (26 procent) instämde 36 procent (högst av alla segment) i påståendet att det är naturligare för män att vara chefer. Segmentet bestod i relativt hög grad av studerande, men också en hel del pensionärer. Det var en lägre andel av heltidsarbetande, de hade lägre inkomster än i andra grupper och färre än i andra segment hade egna barn.</p>
<p>I en attitydundersökning gjordes påståendet ”Män är bättre ledare än kvinnor”. På en skala 1–5 där 5 står för instämmer helt nåddes totalresultatet 1,8, dvs. en tämligen låg grad av instämmande. Värdet var högre för män än kvinnor och bland männen instämde män över 35 år mer än yngre män. Bland kvinnorna instämde i stort samma åldersgrupp, 35–54,minst. Bland de yngre är killarna i högre grad än tjejerna positivt inställda till påståendet att män är bättre ledare. Man kan av detta möjligen dra slutsatsen att män, även de yngre, tenderar överskatta sig själv alternativt kvinnor underskatta sig själv. Man kan också notera att de kvinnor som varit ute i arbetslivet en tid i lägst grad sluter an till påståendet om mäns suveränitet. Måhända har de fått en mer realistisk bild?</p>
<p>I samma undersökning gjordes också påståendet att man bör kvotera in kvinnor i till exempel företagsstyrelser och inom vissa mansdominerande yrken. Detta fick relativt hög anslutning. Medelvärdet för unga är 2,9, där medelvärdet bland killar var tydligt lägre jämfört med bland tjejer. Påståendet fick störst utsträckning stöd i den yngsta ålderskategorin 16–19 år och i minst utsträckning i gruppen 35–54 år.</p>
<p>I en omfattande norsk undersökning ställdes påståendet ”Menn er bedre politiske ledere enn kvinner”. 60 procent av männen var helt eller delvis oeniga med påståendet medan 80 procent av kvinnorna var det. Även här ser vi en tendens till mäns överskattning av sig själva.</p>
<h2>15.2 EU</h2>
<p>Eurobarometer har gjort undersökning av bland annat européers inställning till kvinnor och chefskap. Flera påståenden gjordes 30 procent av respondenterna höll med (31 procent av de svenska), 66 procent höll inte med. I alla länder förutom Danmark (51 procent) höll majoriteten inte med. Kvinnor och personer i åldern 25–34 dominerade i gruppen ”höll inte med”.</p>
<p>Eurobarometers summering av undersökningen är ”vi kan se att en majoritet av européerna inte tvivlar på talangen och förmågorna hos kvinnorna och att de tror att de är rättvist att kvinnor ska ha samma rättigheter till högstatusjobb. Européer är också övertygade att kvinnor har den nödvändiga ”driven” och önskan att nå sådana mål. Emellertid, det är brett accepterat att kvinnor hålls tillbaka från dessa ambitioner genom deras traditionella roll som familjevårdare.”</p>
<p>Ur ett svenskt perspektiv är svaren på påstående 3, 4 och 5 föga förvånande. Det är däremot svaren på påstående 1 och i än större utsträckning svaren på påstående 2. Det är de nordiska länderna med högt kvinnligt arbetskraftsdeltagande som är de som kommer på plats 1 (Finland), plats 2 (Sverige) och plats 4 (Danmark) vad gäller att hålla med påstående 2.</p>
<h2>16 Eliten i Norge</h2>
<p>I Norge gjordes 2001 en omfattande ledarskapsundersökning som kom att kallas elitundersökningen . Resultaten, som torde ha viss relevans även för Sverige, visar bl.a. att de resursstarka i termer av utbildning och ekonomi dominerande bland eliten.</p>
<p>Samma mönster gick också igenom vad gäller politikerna:</p>
<p>Det fanns också skillnader mellan mäns och kvinnors ekonomiska resurser:</p>
<p>Man fann även andra könsskillnader när det gällde familjesituation: 2011 följdes elitundersökningen upp och man fann då positiva förändringar vad gäller relationen andel män och kvinnor inom olika sektorer. Störst var de inom kyrkan, polis- och rättsväsen, förvaltning samt forskning och högre utbildning (figur 8).</p>
<p>Den slutsats som drogs i den norska utredningen om skillnaden mellan 2001 och 2010 handlade bl.a. om den fortsatta mansdominansen:</p>
<p>Och uppsummeringen och värderingen kom att fokusera på familjebakgrund och utbildning:</p>
<p>Vi har vad gäller svenska förhållanden inte haft tillgång till data och resurser för att diskutera utbildning, ekonomi, familjebakgrund, familjesituation, etc. för dem med maktpositioner i Sverige .</p>
<p>Dock, den norska elitens könsfördelning liknar till stora delar den svenska. Bl.a. till följd av detta skulle vi vara förvånade om inte mycket av det som karakteriserar män – och kvinnor – med makt i Norge också är giltigt i Sverige.</p>
<h2>17 Summering och reflektioner</h2>
<p>Vi har valt att summera de resultat vi funnit vad gäller mäns makt på två olika sätt, dels i form av diagram (avsnitt 17.1), dels i form av text (avsnitt 17.2). Diagrammen har vi gjort dels per samhällsområde (figur 9 a och b), dels i fallande ordning från 100 procent män till 0 procent män (figur 10 a och b). De två diagrammen är inte helt lätta att överskåda och för läsbarhets skull har vi delat dem i två delar vardera. Det skulle kanske vara möjligt att räkna fram ett index för att förenkla informationen i diagrammen men det har vi inte funnit möjligt att göra på ett rättvisande sätt.</p>
<p>Det förtjänas igen att påpekas att vi gjort ett urval av mer eller mindre viktiga maktpositioner i samhället, därmed långt ifrån alla. Vi bedömer dock att de vi valt, bl.a. när vi jämför med de urval som gjorts i ovan nämna tidigare svenska undersökningar är tillräckligt belysande för att ge en bild av maktfördelningen mellan män och kvinnor. De säger dock inget om fördelningen inom gruppen män respektive kvinnor. Vi återkommer till detta senare i avsnitt 17.3.</p>
<h2>17.1 Mäns maktpositioner efter samhällsområde</h2>
<p>Detta diagram, i två delar, åskådliggör könsfördelningen i den ordning vi presenterat samhällsområdena i denna rapport. För att ge en bild av eventuella förändringar som skett över cirka ett 10-årsintervall, när vi haft tillgång till sådana uppgifter, har en markering skett i varje liggande stapel. Staplarna inklusive ej ifyllda rutor markerar dagens läge. Jämställdhetsintervallet (40–60 procent) har markerats.</p>
<h2>17.2 Mäns maktpositioner från 100 till 0 procent</h2>
<p>Detta diagram åskådliggör könsfördelningen i rangordning – från 100 procent män till 0 procent. Diagrammet är delat i 2 delar, del 1 i vilken andelen män är större än 60 procent, alltså utanför det s.k. jämställdhetsintervallet samt del 2 som omfattar jämställdhetsintervallet och där den manliga andelen är mindre än 40 procent.</p>
<h2>17.3 Män, makten och utvecklingen</h2>
<p>Vår genomgång i denna rapport visar entydigt och odiskutabelt att det är ett kön som är klart överrepresenterat när det gäller maktpositioner än det andra inom de flesta samhällsområden. Det kan vara behövligt att först slå fast detta.</p>
<p>En inte helt oviktig fråga i sammanhanget är hur man ska se på det så kallade jämställdhetsintervallet. Om t.ex. en verksamhet har 80 procent män är då målet/förväntan att ledningen för den verksamheten ska ligga i jämställdhetsintervallet? Vi lämnar inte här något svar på den frågan utan försöker i det följande hantera båda förhållandena när frågeställningen är relevant, dvs. då totala antalet anställda inom verksamhetens ledning ligger utanför jämställdhetsintervallet.</p>
<p>De stora linjerna, utöver den manliga dominansen, är i huvudsak följande när vi i huvudsak studerar de högre nivåerna inom respektive verksamhet:  Det finns sammantaget vissa skillnader mellan könen när det gäller  valdeltagande  men de mer påtagliga skillnaderna syns när det gäller civilstånd, inkomst, socioekonomi, utbildningsnivå och inrikes/utrikes födda.  Vid en  jämförelse internationellt  ligger Sverige, baserat på vårt urval, generellt långt framme när det gäller jämställdhet i maktpositioner. Ett exempel på detta är inom politiken. Från denna huvudiakttagelse finns undantag. Det gäller bl.a. totala andelen män bland cheferna där Sverige har något högre andel än flera andra länder.  Det har hittills varit  en generell utveckling i mer jämställd riktning över tid. Går vi t.ex. tillbaka till  1950-talet  är den bitvis dramatiskt när det gäller t.ex. förekomsten av och andelen kvinnliga domare, åklagare, poliser, präster och statsråd.  Under den senaste  10-årsperioden har påtagliga framsteg  gjorts inom t.ex. verksamheter som statliga företag, TCO och därutöver t.ex. statliga myndighetschefer. Utvecklingen vad gäller börsföretag är dock ett stort undantag.  Ett mycket vanligt mönster är att  andelen män ökar successivt uppåt i hierarkin , må vara inom politiken, offentlig förvaltning eller näringsliv. Tydliga exempel på detta är kommunpolitiken och kommunförvaltningen, landstingsförvaltningen, privata sektorn generellt, Svenska kyrkan och LO. Undantag finns dock, t.ex. landstingens politiska ledning och Svenskt Näringsliv.  De  absolut högsta posterna  innehas vanligtvis av män. Exempel på detta är statsminister, statschef, riksåklagare, rikspolischef och överbefälhavare. Undantag finns dock, t.ex. ordföranden i Högsta domstolen, ärkebiskopen samt ordförandena i TCO och i Riksidrottsförbundet.  Samhällsområden som är klart  ”medlemsstyrda” , som är mer demokratiska till sin natur och beroende av sina röster och ”medlemmar” har bättre könsmässig representativitet. Exempel på detta är politiken, rikspolitikens ”avläggare” statliga myndigheter, TCO och SACO. Dessa verksamheter är ofta föremål för aktiv insyn. Undantag finns dock, t.ex. LO.  På  nationell  nivå är det i flera fall mer jämställt än på regional och lokal. Exempel på detta är politiken och statlig förvaltning. Även här gäller att dessa verksamheter oftare är föremål för aktiv insyn, det finns helt enkelt ett ”tryck”. Undantag finns dock, t.ex. vad gäller de absolut högsta posterna på nationell nivå.</p>
<p>Inom respektive samhällsområde ser det i stort ut på följande sätt:  Politiken  är jämförelsevis jämställd och i den kategorin skiljer landstingen ut sig som mest jämställda och kommuner som minst. I kommunpolitiken märks tydligast den hierarki vi tidigare nämnt – ju högre upp, desto större andel män.  I offentlig förvaltning  skiljer sig staten ut som den mest jämställda. Siffror inom jämställdhetsintervallet har högsta chefer inom kommun och landsting men i förhållande till könsfördelningen bland de anställda är männen klart överrepresenterade (21 procent av de anställda och drygt 50 procent av de högre cheferna).  Domare, åklagare och polis  utvecklas i jämställd riktning, särskilt åklagarväsendet.  Styrelserna i de statliga företagen  kontrasterar starkt positivt i jämförelse med dem inom den privata sektorn.  Börsföretagen  är mycket ojämställda även om man beaktar att det är en klart större andel män än kvinnor som arbetar inom dessa företag. Ojämställdheten gäller såväl styrelser som verkställande direktör. Så länge situationen fortsätter att se ut som den gör riskerar ojämställdheten, trots att det endast rör sig om nästan exakt 1 000 män, att befästa en bild av män som maktbevarande och föga jämställda – en bild som sannolikt är till påtaglig skada för bilden av män generellt.  Aktiebolagen  är också ojämställda, dock i mindre omfattning än börsföretagen.  Universitet och högskolor  ”släpar efter” när det gäller professorer – 3 av 4 är män.  Svenska Kyrkan  har gjort framsteg i jämställd riktning inte minst nu när kyrkan har en kvinnlig ärkebiskop.  Bland  arbetstagarorganisationerna  är TCO och SACO klart jämställda organisationer, särskilt SACO. LO är ett exempel på en organisation där andelen män ökar successivt uppåt i hierarkin.  Riksidrottsförbundet  uppvisar en blandad bild men en utveckling i jämställd riktning sker.  Ordenssällskap  m.fl. är organisationer som i många fall är enkönade och i många fall rekryterar män från samhällets högre skikt. Det kan därför antas att de erbjuder viktiga mötesplatser som ger tillfälle för maktskapande.</p>
<p>Det är nu inte vilka män som helst vi behandlat ovan – kanske i storleksordningen 10 000 när vi talar om styrelser, högre chefer etc.</p>
<p>I jämställdhetsdebatten figurerar inte sällan som en slags manlig modell den vite, heterosexuelle, framgångsrike mannen.  Om vi antar, utifrån den diskussion vi fört ovan som enbart baserar sig på maktpositioner i siffror, att dessa i Sverige är 10 000 personer så skulle det motsvara 3 promille av männen i åldern 25–74 år. Givet denna volym, som är än mindre om vi använder oss av tidningen Fokus eller LO:s beräkningar, kan man verkligen diskutera om denne modellman är ett rimligt utgångsobjekt i en jämställdhetsdebatt.</p>
<p>Vi har inte resurser att här fördjupa oss i frågeställningen hur intressant den än kan vara.</p>
<p>Det finns utifrån den genomgång vi gjort ovan möjlighet för många fler fördjupningar och analyser, t.ex.  vad förklarar den generella utvecklingen inom olika områden  vad avviker från den och hur kan det förklaras  familjebakgrund, ekonomi och utbildning, etc. för de män vi behandlat i denna rapport.</p>
<p>Det är frågor bland andra som söker sitt svar, svar som vi inom ramen för vår utredning inte haft möjlighet att ge även om det hade varit mycket intressant att få dem för att nå djupare förståelse om maktens mekanismer.</p>
<h2>Internetkällor</h2>
<p>www.konstakademin.se/sv/konstakademien/ledamoter</p>
<p>www.musakad.se/omakademien/organisation/ledamoter.39.htm</p>
<p>www.nordicgenderandmediaforum.se</p>
<p>www.rotary.se</p>
<p>www.samfundetdenio.se/menu.htm</p>
<p>www.scb.se,  Hitta statistik, Statistik efter ämne, Arbetsmarknad, Yrkesregistret med yrkesstatistik, Andel kvinnor och män i chefspositioner</p>
<p>www.scb.se,  Hitta statistik, Statistik efter ämne, Demokrati, Europaparlamentsval, Europaparlamentsvalet 2009, valdeltagandeundersökningen</p>
<p>www.scb.se, Hitta statistik, Statistikdatabasen, Demokrati, Allmänna val, valdeltagandeundersökningen, Valdeltagande i riksdagsval</p>
<p>www.svenskaakademien.se/akademien/de_aderton  www.tco.se,  medlemsstatistik</p>
<p>www.wikipedia.se</p>
