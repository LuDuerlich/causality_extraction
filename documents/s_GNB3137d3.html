<h1>Sammanfattning av uppdraget</h1>
<h2></h2>
<p>En parlamentarisk kommitté tillkallas med uppgift att utarbeta förslag till nationella mål för hälsoutvecklingen. Målen skall vara vägledande för samhällets insatser för att främja folkhälsan, förebygga ohälsa, minska hälsorisker samt förhindra förtida och undvikbar funktions-nedsättning, sjuklighet och död. Kommittén skall med utgångspunkt i det övergripande målet en god hälsa för alla, med särskild betoning på att minska skillnader i hälsa mellan gr upper i befolkningen, och med hjälp av vetenskapligt baserad kunskap om folkhälsoproblem och hälsoutveckling redovisa och analysera de erfarenheter som finns vad gäller mål för hälsoutvecklingen internationellt och på nationell, regional och lokal nivå, analysera och värdera de hälsoproblem som för närvarande finns och som väntas få stor betydelse för hälsoutvecklingen framöver, bedöma möjligheterna att med olika insatser minska dessa hälsoproblem, väga kostnaden mot nyttan av att genomföra målen, analysera eventuella målkonflikter, med utgångspunkt i dessa analyser skall kommittén lämna förslag till framåtsyftande mål för hälsoutvecklingen samt föreslå vilka av dessa som skall prioriteras, lämna förslag till strategier för att nå målen, särskilt beakta hur målen kan förankras i olika beslutsprocesser och hur en utvecklingsprocess kan stimuleras bland medborgarna och inom berörda samhällssektorer, lämna förslag till hur målen kan följas upp och utvärderas.</p>
<h2>Bakgrund</h2>
<p>Allmänt sett har hälsan utvecklats positivt i Sverige. Befolkningen har blivit friskare och lever längre. Mer kunskap om folksjukdomars orsaker och utbredning, ökad medvetenhet om samhällsförhållandenas och levnadsvanornas betydelse för hälsan, en allt bättre hälso- och sjukvård och ett intensifierat hälsofrämjande och sjukdomsföre-byggande arbete har varit och är förutsättningar för successivt för-bättrad folkhälsa. Även om vi nått långt är ytterligare förbättringar i hälsan önskvärda och möjliga att nå.</p>
<p>Det finns fortfarande allvarliga sjukdomar och skador som är möjliga att förebygga. Socialstyrelsens folkhälsorapport från år 1994 visar bl.a. att det finns stora och i vissa fall ökande skillnader i hälsa mellan olika sociala grupper, geografiska områden och mellan könen. Strukturellt betingade livsvillkor som exempelvis försämrad ekonomi, arbetslöshet, miljöföroreningar, krympande offentliga välfärdssystem i kombination med levnadsvanor, exempelvis kost-, tobaks- och alkohol-vanor, kan vara några av förklaringarna till att skillnaderna i ohälsa ökar.</p>
<p>Sociala strukturer i form av lagstiftning, ekonomiska resurser, normer och traditioner inom olika samhällssektorer (t.ex arbetsmiljö, utbildning, boende, trafik, jordbruk, fritid och kultur, socialtjänst, hälso- och sjukvård) påverkar förekomsten av hälsorisker. Att hälsan påverkas av samhällsförhållanden i stort är ett viktigt motiv för hälsopolitiskt motiverade initiativ inom flertalet samhällssektorer på nationell, regional och inte minst lokal nivå.</p>
<p>Statsmakterna har ett ansvar för att skapa gynnsamma förutsättningar för hela befolkningen att leva ett hälsosamt liv, oavsett social bakgrund. Insatser för att skapa goda villkor för hälsa skall ses i ett långsiktigt perspektiv. Många av de beslut som fattas i dag påverkar både vår och kommande generationers hälsa.</p>
<p>Insatser för att främja en god hälsa kan därför ses som en investering för framtiden, en investering som ger utdelning på flera sätt. För individen genom att år med hälsa och livskvalitet läggs till livet, för samhället genom att en befolkning som är frisk och mår bra skapar bättre förutsättningar för välstånd, exempelvis genom ökad tillväxt, minskad sjukfrånvaro och minskad utslagning från arbetslivet.</p>
<p>Förutsättningarna är goda för att ta fram och förverkliga nationella folkhälsomål. I Sverige har det sedan länge pågått en utveckling mot ett ökat intresse och bredare synsätt vad gäller folkhälsofrågor. Alltfler kommuner och landsting har bildat särskilda folkhälsoråd för att stimulera, samordna och följa upp det lokala folkhälsoarbetet inom olika sektorer och geografiska områden. Många landsting avsätter resurser för samhällsmedicinska enheter och tar fram regionala folkhälsorapporter.</p>
<p>På nationell nivå arbetar ett flertal myndigheter med folkhälsorelaterade frågor. Folkhälsoinstitutet, Socialstyrelsen m.fl. myndigheter har stor betydelse för att främja, följa upp och utvärdera folkhälsoarbetet.</p>
<p>Svenska kommunförbundet och Landstings-förbundet har också på olika sätt ökat sitt engagemang och utvecklings-arbete inom folkhälsoområdet. Forskning kring folkhälsofrågor finansieras bl.a vid landets universitet och högskolor och genom forskningsråden. På regeringsnivå bildas en statsrådsgrupp för folk-hälsofrågor.</p>
<p>Även den svenska miljöpolitiken (luftutsläpp, kemikalier m.m.) är i betydande grad inriktad mot att undanröja hälsorisker.</p>
<p>På såväl nationell som lokal nivå är folkrörelsernas verksamhet av stor betydelse för folkhälsan.</p>
<p>Världshälsoorganisationen (WHO) spelar en stor roll för utvecklingen av hälsomål i olika länder. WHO:s Europaregion antog år 1984 en samlad hälsostrategi med 38 mål som i hög grad blivit en förebild för många länders arbete med nationella hälsomål. Med det övergripande målet Hälsa för alla år 2000 betonas be hovet av att utjämna skillnader i hälsa mellan könen, sociala gr upper och geografiska regioner. Världsbankens rapport Investera i hälsa från år 1993 har visat på nya möjligheter att bearbeta och analysera det faktaunderlag som ligger till grund för en prioritering av olika hälsomål.</p>
<p>Inom Europeiska unionen (EU) har folkhälsofrågorna fått en högre prioritering med stöd av artikel 129 i Maastrichtfördraget. Artikel 129 stadgar bl.a att hälsoskyddskrav skall ingå som ett led i gemenskapens övriga politikområden.</p>
<p>Till vägledning för det svenska arbetet med nationella hälsomål finns, utöver WHO:s hälsa för alla år 2000, flera internationella förebilder bl.a i Storbritannien och USA.</p>
<p>Tillvägagångsättet och resultaten av arbetet med att ta fram nationella hälsomål i USA och Storbritannien skiljer sig åt. Båda tillvägagångssätten har sina förtjänster. I USA mobiliserades en stor mängd experter och företrädare för forskningen, näringslivet och myndigheterna för att ta fram en heltäckande bild av folkhälsoläget i USA. Det stora kunskapsunderlag som togs fram utmynnade dock inte i någon prövning och värdering av vilka områden som skulle prioriteras. En styrka med arbetet i Storbritannien har varit att målen även blivit föremål för en politisk värdering och prioritering på övergripande nivå.</p>
<p>Inslag i både det engelska och amerikanska tillvägagångssättet samt erfarenheter från arbete med hälsomål i andra länder bör kunna tas till vara i det svenska målarbetet.</p>
<h2>Motiv för nationella folkhälsomål</h2>
<p>Målen skall vara vägledande för samhällets insatser för att förbättra folkhälsan. Under senare år har begreppet "investera i hälsa" börjat användas för att beteckna samhällets åtgärder. Att investera i hälsa är en fråga om att prioritera. Oavsett de ekonomiska förhållandena bör politiker och andra beslutsfattare ges möjlighet att välja de insatser som med tillgängliga resurser ger de bästa effekterna i ett folkhälsoperspektiv. Syftet med målarbetet är därför främst att ange vilka problem som är mest angelägna att lösa och vilka strategier som förutses vara de mest effektiva.</p>
<p>I dagsläget finns mycket kunskap om olika folkhälsoproblem och om olika åtgärder för att lösa dem. Komplexiteten och folkhälso-arbetets tvärsektoriella karaktär ställer emellertid krav på överblick och integration av kunskap från flera olika kunskapsområden och vetenskapliga discipliner. På nationell nivå finns Socialstyrelsens folkhälsorapporter som ger en överblick över hälsoläget i Sverige. Folkhälsoinstitutet och andra berörda myndigheter arbetar med att, utifrån bl.a. folkhälsorapporterna, övergripande politiska prioriteringar och egna analyser, ta fram underlag för olika typer av hälsopolitiska strategier och insatser. Arbetet med att ta fram nationella folkhälsomål innebär att den kunskap som finns om hälsoläget, hälsoutvecklingen och de bakomliggande orsakerna kan nyttiggöras och utvecklas ytterligare. Inte minst talar internationella förebilder för att det går att komma längre vad gäller möjligheten att med nya epidemiologiska mått jämföra bördan på befolkningen av olika hälsoproblem och att förutse den framtida utvecklingen. Ett exemepl på detta är den holländska så kallade "Preventmodellen".</p>
<p>Att ta fram ett måldokument är angeläget i sig men minst lika viktig är processen som leder dit och som fortsätter efter det att måldokumentet tagits fram. Målen skall tjäna som stöd och inspiration på nationell, regional och lokal nivå. Måldokumentet skall vara en av utgångspunkterna i ett offensivt och multisektoriellt folkhälsoarbete på alla nivåer.</p>
<p>Nationella folkhälsomål behövs för att särskilt uppmärksamma och minska skillnaderna i hälsa mellan olika socioekonomiska gr upper, etniska grupper, geografiska områden och mellan könen. Ett arbete med nationella mål för hälsan bör belysa hälsans betydelse för samhällsutvecklingen och hur hälsan påverkas av samhällets villkor. Kunskapen bör kunna omsättas i olika initiativ på nationell, regional och lokal nivå.</p>
<h2>Uppdraget</h2>
<p>Kommitténs uppdrag är att utarbeta förslag till nationella mål för hälsoutvecklingen och folkhälsoarbetet.</p>
<p>Utgångspunkten i kommitténs arbete bör vara den tillgängliga kunskapen om folkhälsoproblem och hälsoutvecklingen som finns inom olika vetenskapliga discipliner. Varje mål skall grundas på ett vetenskapligt underlag som dels belyser sjukdomarnas, skadornas och riskernas utbredning, bestämningsfaktorer och påverkbarhet, dels redovisar, så långt möjligt, vilka ekonomiska, sociala och andra konsekvenser målen skulle få om de uppfylldes respektive inte uppfylldes.</p>
<p>Beslut och förutsättningar inom flertalet samhällssektorer, inklusive medborgarnas möjligheter att aktivt delta, påverkar folkhälsan. Av detta följer att kommittén bör sträva efter en bred ansats där alla samhällssektorer vilkas verksamhet är av väsentlig betydelse för folkhälsan beaktas vid probleminventeringen och formuleringen av mål.</p>
<p>Som ett underlag till målformuleringsarbetet skall kommittén även redogöra för och analysera vilken genomslagskraft redan existerande mål för hälsan haft på nationell, regional och lokal nivå. Detta inne-fattar bl.a en översiktlig genomgång av arbetet med att ta fram hälso-mål regionalt och lokalt, en uppföljning av de svenska ställnings-taganden som gjorts med anledning av WHO:s mål hälsa för alla år 2000 och en uppföljning av Folkhälsogruppens riktlinjer och strategi-projekt samt de mål som satts upp i samband med 1991 års folkhälso-proposition. Även andra mål för hälsan, exempelvis inom alkohol-området, bör analyseras med avseende på vilken betydelse de haft för folkhälsan.</p>
<p>Kommittén skall som en del av sitt underlag redovisa en systematisk genomgång av möjliga mål som kan ha betydelse för uppfyllandet av de övergripande målen att främja folkhälsan, förebygga ohälsa, minska hälsorisker samt förhindra förtida och undvikbar funktionsnedsättning, sjuklighet och död. I kommitténs slutförslag skall ett mindre antal särskilt prioriterade mål presenteras tillsammans med de motiv som ligger bakom prioriteringarna.</p>
<p>Målen skall primärt underlätta beslut på strategisk nivå. Det betyder att hälsomålen skall ange inriktning och peka ut angelägna områden för insatser snarare än att ange snävt avgränsade och i detalj utformade operativa insatser med fastställd budget och tidsplan.</p>
<p>I anslutning till de föreslagna målen skall kommittén lämna förslag till strategier för att nå dem. Liksom vad beträffar målens inriktning bör även strategierna vara mer övergripande än operativa. Utgångspunkten för förslagen till mål och strategier är att dessa skall kunna genomföras utan att ytterligare belasta samhällsekonomin. Med detta avses att förslagen till mål och strategier bör, där så är möjligt med hänsyn till de kunskaper som finns om kostnader och effekter av olika folkhälsoinsatser, grundas på en samhällsekonomisk analys som visar att samhällsekonomin som helhet inte förlorar på förslagen när kostnad-erna vägs mot nyttan av att genomföra målen och strategierna. I förekommande fall skall även förslagens ekonomiska effekter för staten, näringslivet, landstingen respektive kommunerna redovisas separat för respektive sektor. Kommittén skall även analysera kostnaden respektive nyttan av alternativa strategier för att nå samma mål.</p>
<p>Kommittén skall, i samband med förslagen, även föra ett resonemang om möjligheterna att fastställa sambanden mellan en folkhälsoinsats och dess effekter på lång sikt. Därvid är det av vikt att även analysera hur olika bedömningar av en folkhälsoinsats kostnad och nytta på kort respektive lång sikt påverkar samhällets och individens benägenhet att investera i folkhälsoinsatsen.</p>
<p>För varje mål skall olika möjliga tidshorisonter för när målet kan uppnås diskuteras. För att kunna göra en avvägning mellan olika insatsområden behöver eventuella målkonflikter analyseras. Målkonflikter kan t.ex uppkomma då man värderar motiven för ett mål ur olika perspektiv, t.ex ur hela befolkningens, olika utsatta gruppers eller den enskilde medborgarens synvinkel.</p>
<p>Kommittén skall dokumentera och redovisa arbetsmetoden som använts för att ta fram de nationella hälsomålen. I detta ingår att göra en genomgång av förutsättningarna för att utveckla hälsomål. Med detta avses en begreppsanalys där begrepp som mål, hälsa, risk m.m. definieras. Vidare krävs en diskussion av de metoder som används av kommittén för att bl.a. mäta hälsoutveckling, sjukdomsbörda och dödlighet. I den mån kommittén använder sig av modeller för att prognosticera den framtida hälsoutvecklingen skall dessa också beskrivas. Dokumentationen av arbetsmetoden för att ta fram mål skall kunna vara vägledande för hur en successiv förnyelse av de nationella målen bör ske och för det fortsatta arbetet med att ta fram regionala och lokala hälsomål.</p>
<p>De nationella hälsomål som tas fram skall vara uppföljningsbara och gå att revidera med jämna mellanrum allteftersom folkhälsoutvecklingen, kunskapsläget och insatserna för folkhälsan ändras. Kommittén skall redogöra för hur målen skall förverkligas, följas upp och revideras. Häri ingår frågan om vilka instanser som skall ha ansvaret för att målen följs upp.</p>
<p>En erfarenhet som gjorts vad gäller andra länders hälsomål är att det i vissa fall saknas tillräcklig koppling mellan målen och de möjligheter som finns att genomföra dem i form av policybeslut, åtgärder, resurser, intresse m.m. Kommittén skall därför ägna särskild uppmärksamhet åt hur målen kan förankras i olika beslutsprocesser och hur en utvecklingsprocess som leder från mål till handling kan stimuleras bland medborgarna och inom alla berörda samhällssektorer.</p>
<p>Kommittén skall beakta att folkhälsan i allt större utsträckning påverkas av förhållanden utanför vårt lands gränser. Olika miljörelaterade hälsorisker (t.ex. luftföroreningar), handeln med droger och spridningen av smittsamma sjukdomar som hiv/aids, tbc, difteri är några exempel på problemområden som visar på behovet av att kommittén även uppmärksammar internationella förhållanden som kan ha betydelse för vår hälsa.</p>
<p>Det är angeläget att kommittén tillvaratar erfarenheter från regionalt och lokalt arbete med att ta fram mål för hälsan. Kommittén skall vidare beakta de internationella erfarenheter, exempelvis från Finland, Norge, Storbritannien, Canada, Irland, USA, Australien och Nya Zeeland, som finns vad gäller framtagandet av hälsomål. Kommittén bör också ta del av den ansats och de metoder som använts av WHO och Världsbanken i rapporten Investera i hälsa från år 1993.</p>
<p>Kommittén skall samråda med Miljöhälsoutredningen (S 1995:68) i de delar som gäller formulering av mål. Kommittén skall vidare beakta de resultat som Kommittén om hälso- och sjukvårdens finansiering och organisation (S 1992:04) kommer fram till vad gäller definitionen av folkhälsoarbetet och ansvarsfördelningen mellan stat, landsting och kommun. Kommittén skall fortlöpande samråda med statsrådsgruppen för folkhälsa.</p>
<p>Utredningen skall sträva efter att ha en så bred samverkan som möjligt med aktörer inom stat, landsting, kommun, folkrörelser, näringsliv, forskning och intresseföreningar. I denna samverkan ingår att fortlöpande pröva olika förslag till nationella hälsomål i en bred dialog med berörda instanser.</p>
<p>För kommitténs arbete gäller kommittédirektiven till samtliga kommittéer och särskilda utredare om att pröva offentliga åtaganden (dir. 1994:23), att redovisa regionalpolitiska konsekvenser (dir. 1992:50) samt att redovisa jämställdhetspolitiska konsekvenser (dir. 1994:124).</p>
<p>Utredningsarbetet skall bedrivas så att det är slutfört i sin helhet den 31 december 1998. (Socialdepartementet)</p>
<h2>Tilläggsdirektiv till Nationella folkhälsokommittén (S 1995:14)</h2>
<p>Dir 1997:89</p>
<p>Beslut vid regeringssammanträde den 26 juni 1997.</p>
<h2>Sammanfattning av tilläggsu ppdraget</h2>
<p>Nationella folkhälsokommittén (S 1995:14) får i uppdrag att följa Världshälsoorganisationens (WHO) arbete med att revidera sina hälsopolitiska mål och strategier. Nationella folkhälsokommittén skall lämna synpunkter på utformningen av dessa till Socialdepartementet och, efter det att mål och strategier har antagits av WHO:s medlemsländer, bidra till att det sprids kännedom om i första hand den europeiska Hälsa-föralla-strategin till aktörerna inom berörda samhällssektorer.</p>
<p>WHO har fattat beslut om att revidera sin strategi "Hälsa-för-alla år 2000". Den nya globala strategin, som för närvarande rubriceras "Hälsa för alla för det 21:a århundradet", planeras att antas av Världshälsoförsamlingen vid dess möte i Genève i maj 1998. Eventuellt kommer det då även att presenteras en särskild hälsopolitisk deklaration ("charter"). Parallellt pågår arbete med att revidera WHO:s hälso-politiska mål för Europa.</p>
<p>Den globala Hälsa-för-alla-strategin</p>
<p>Ett första utkast till den nya globala strategin presenterades den 15 maj 1997 för WHO:s styrelse, som begärde att texten skulle arbetas om. Enligt den redovisade planeringen kommer WHO:s sex regionalkommittéer att få tillfälle att diskutera ett omarbetat förslag vid sina årliga möten under september månad. WHO:s sekretariat har också påbörjat konsultationer med andra FN-organisationer och frivilliga organisationer. WHO:s styrelse har vidare begärt att medlemsländerna skall ges tillfälle att medverka i utformningen av texterna i en öppen process under tiden fram till maj 1998, då den nya strategin planeras att bli antagen. Formerna för detta är dock ännu oklara.</p>
<p>Den europeiska Hälsa-för-alla-strategin</p>
<p>WHO:s Europakontor räknar med att i slutet av juli månad sända ett förslag till hälsopolitisk strategi för Europa på remiss. Medlemsländerna skall lämna svar senast i slutet av november 1997. Vid regionalkommitténs möte i Istanbul den 15–19 september 1997 kommer det förutom genomgången av den globala strategin också att ges tillfälle till en preliminär diskussion av den europeiska strategin. Denna planeras att kunna bli antagen vid regionalkommitténs möte i september 1998.</p>
<h2>Tilläggsuppdraget</h2>
<p>Inom WHO finns ambitionen att följa upp den globala strategin regionalt, vilket i sin tur skall ge vägledning för medlemsländernas nationella hälsoprogram. Besluten i WHO är formellt inte bindande för medlemsländerna, men särskilt en europeisk folkhälsostrategi kan komma att få betydelse såväl för samarbetet inom den europeiska WHOregionen, som för enskilda länders övergripande inriktning av folkhälsoarbetet.</p>
<p>Nationella folkhälsokommittén skall därför, i samarbete med Socialstyrelsen och Folkhälsoinstitutet, följa processen för utarbetandet av WHO:s nya Hälsa-för-alla-strategi och dess anknytning till den globala strategin.</p>
<p>De berörda svenska myndigheterna och organisationerna kommer under processen att ges tillfälle att lämna synpunkter till Socialdepartementet, som har samordningsansvar för relationerna med WHO. Det är särskilt angeläget att Nationella folkhälsokommittén lämnar synpunkter till Socialdepartementet i de olika skeden där medlemsländerna ges tillfälle att påverka utformningen av den nya Hälsa-för-allastrategin.</p>
<p>När WHO:s Hälsa-för-alla-strategier har antagits av medlemsländerna skall Nationella folkhälsokommittén, inom ramen för sitt upp-drag, vidare bidra till att sprida kännedom om dessa bland aktörerna inom de berörda samhällssektorerna. Härvid skall information om WHO:s hälsopolitiska strategi för Europa ges företräde. (Socialdepartementet)</p>
<h2>Sammansättning av Nationella folkhälsokommittén</h2>
<p>Ordförande</p>
<p>Margareta Persson, f.d. förbundsordförande, fr.o.m. 1996-12-09</p>
<p>Ledamöter</p>
<p>Förordnade fr.o.m. 1997-03-24 om inte annat anges:</p>
<p>Agneta Börjesson (mp), trafiktekniker</p>
<p>Leif Carlson (m), riksdagsledamot</p>
<p>Cecilia Carpelan (fp), utredningssekreterare</p>
<p>Eva Lannerö (kd), överläkare</p>
<p>Lars Weinehall (c), distriktsläkare</p>
<p>Gunnar Ågren (v), t.o.m. 1999-10-01, gruppledare</p>
<p>Conny Öhman (s), riksdagsledamot</p>
<p>Sakkunniga</p>
<p>Förordnade fr.o.m. 1997-03-24 om inte annat sägs: Ann-Christine Centerstig, programsekreterare, t.o.m. 1998-07-01 Douglas Skalin, sektionschef, fr.o.m. 1998-07-01</p>
<p>Agneta Dreber, generaldirektör, t.o.m. 1999-11-01 Gunnar Ågren, generaldirektör, fr.o.m. 1999-11-01 Sam Miller, utredningssekreterare, t.o.m. 1998-08-10</p>
<p>Kerstin Blom-Bokliden, miljö- och hälsoutredare, fr.o.m. 1998-08-10 Maria Enggren, departementssekreterare, fr.o.m. 1998-03-01</p>
<p>Claes Örtendahl, generaldirektör, t.o.m. 1998-06-01 Måns Rosén, professor, fr.o.m. 1998-06-01</p>
<p>Experter</p>
<p>Förordnade fr.o.m. 1997-04-23 om inte annat sägs: Finn Diderichsen, professor</p>
<p>Kerstin Hildingsson, ombudsman Pelle Johansson, utredningskonsulent</p>
<p>Gunnel Jonäng, f.d. riksdagsledamot, t.o.m. 1999-10-01 Olof Björlin, utredningssekreterare, fr.o.m. 1999-10-01 Carin Lyckéus, utredare</p>
<p>Carina Nilsson, utredare</p>
<p>Töres Theorell, professor, fr.o.m. 1997-08-15</p>
<p>Claes Tingvall, trafiksäkerhetsdirektör, fr.o.m. 1997-08-15 t.o.m. 1998-06-01</p>
<p>Kjell Nilsson, folkhälsodirektör, fr.o.m. 1997-10-24 Leif Svanström, professor, fr.o.m. 1997-10-24</p>
<p>Huvudsekreterare</p>
<p>Tore Karlsson, f.d. generalsekreterare, huvudsekreterare fr.o.m 1998-04-01 t.o.m. 1999-09-30</p>
<p>Bernt Lundgren, utredare, huvudsekreterare fr.o.m. 1999-10-01</p>
<p>Sekreterare</p>
<p>Bernt Lundgren, utredare, fr.o.m 1997-03-01 t.o.m. 1999-09-30 Piroska Östlin, dr i medicinsk vetenskap, fr.o.m. 1997-05-12 t.o.m. 1999-09-30</p>
<p>Ulrika Carlström-Nordkvist, utredningssekreterare, fr.o.m. 1998-06-08 t.o.m. 1999-06-30</p>
<p>Lena Sandström, sekreterare, fr.o.m. 1999-10-01</p>
<h2>Personer som biträtt sekretariatet vid utarbetande av detta betänkande</h2>
<p>Bosse Pettersson, stabschef, avsnitt 1.3, Några aktuella utländska folkhälsostrategier</p>
<p>Finn Diderichsen, professor, kapitel 2, Etiska utgångspunkter och prioriteringskriterier och kapitel 3, Vision, övergripande strategier och hälsopolitiska mål för en bättre och jämlik hälsa</p>
<p>Per-Olof Östergren, docent, avsnitt 5.2, Socialt kapital och sociala relationer</p>
<p>Martin Eriksson, enhetschef, avsnitt 6.2, Inomhusmiljö och avsnitt 6.3, Yttre miljö</p>
<p>Patrik Grahn, docent, avsnitt 7.2, Grönområdens betydelse för rekreation</p>
<p>Åke Bruce, professor, avsnitt 8.2, Mat och matvanor</p>
<p>Lars-Magnus Engström, professor, avsnitt 8.3, Fysisk aktivitet</p>
<p>Paul Nordgren, avdelningsdirektör, avsnitt 9.2, Tobak</p>
<p>Peter Gerdman, utredningschef, avsnitt 9.3, Alkohol, avsnitt 9.4, Narkotika och avsnitt 9.5, Läkemedelsberoende</p>
<p>Kent Karlsson, folkhälsokoordinator i Region Skåne samt doktorand vid Institutionen för psykologi vid Lunds universitet, avsnitt 10.2, Psykisk hälsa</p>
<p>Lothar Schelp, docent, avsnitt 10.3, Skador</p>
<p>Henrik Ullén, docent, avsnitt 10.4, Hudcancer</p>
<p>Katarina Hjördisdotter, journalist, avsnitt 10.5, Allergier</p>
<p>Gunilla Rådö, avdelningsdirektör, avsnitt 10.6, Prevention av sexuellt överförbara sjukdomar och oönskade graviditeter</p>
<p>Sven Bremberg, docent, avsnitt 11.2, Barn och ungdom</p>
<p>Susanne Öhrling, avdelningsdirektör, avsnitt 11.4, Invandrare</p>
<p>Lena Svanberg, redaktör, bilaga 6, Sammanfattning av remissyttranden</p>
<p>Regina Wintzer, avdelningsdirektör, bilaga 7, Nationella utredningar och initiativ som berör folkhälsofrågorna</p>
<h2>Medverkande i arbetsgrupper Arbetsgruppen Arbetslivsfaktorer</h2>
<p>Ordförande: Pia Enochson</p>
<p>Sekreterare:  Piroska Östlin</p>
<p>Ledamöter:  Christer Hogstedt, Carina Nilsson, Töres Theorell</p>
<h2>Arbetsgruppen Ekonomisk trygghet</h2>
<p>Ordförande: Siv Helmer</p>
<p>Sekreterare:  Bernt Lundgren</p>
<p>Ledamöter:  Finn Diderichsen, Staffan Marklund, Mårten Palme</p>
<h2>Arbetsgruppen för Sociala relationer</h2>
<p>Ordförande:  Marita Svensson Sekreterare:  Piroska Östlin</p>
<p>Ledamöter:  Karl-Olov Arnstberg, Olle Lundberg, Bengt Starrin, PerOlof Östergren</p>
<h2>Arbetsgruppen Miljöfaktorer</h2>
<p>Ordförande:  Elisabeth Söderström</p>
<p>Sekreterare:  Ulrika Carlström Nordkvist</p>
<p>Ledamöter:  Martin Eriksson, Patrik Grahn, Lillemor Lewan, Göran</p>
<p>Pershagen</p>
<h2>Arbetsgruppen Levnadsvanor 1 -</h2>
<p>om missbruk av alkohol, tobak, narkotika och läkemedel Ordförande:  Jakob Lindberg</p>
<p>Sekreterare:  Piroska Östlin</p>
<p>Ledamöter:  Bertil S Hanson, Paul Nordgren, Håkan Leifman, Arne Melander</p>
<h2>Arbetsgruppen Levnadsvanor 2 -</h2>
<p>om mat och matvanor, fysisk aktivitet, kultur och frihet, solvanor Ordförande:  Carin Lyckéus</p>
<p>Sekreterare:  Ulrika Carlström Nordkvist</p>
<p>Ledamöter:  Åke Bruce, Lars Olov Bygren, Björn Ekblom, Christina Fjellström, Henrik Ullén</p>
<h2>Arbetsgruppen Psykisk hälsa</h2>
<p>Ordförande:  Lars Jacobsson</p>
<p>Sekreterare: Kent Karlsson</p>
<p>Ledamöter:  Marianne Cederblad, Hans Kihlström, Kristoffer Konarski</p>
<h2>Arbetsgruppen Barn och Ungdom</h2>
<p>Ordförande:  Sven-Olov Edvinsson Sekreterare:  Ulrika Carlström Nordkvist</p>
<p>Ledamöter:  Sven Bremberg, Curt Hagquist, Per Nilsson, Annika Strandell</p>
<h2>Arbetsgruppen Äldre</h2>
<p>Ordförande:  Lars Wettergren</p>
<p>Sekreterare:  Bernt Lundgren</p>
<p>Ledamöter:  Lars Andersson, Ingalill Rahm-Hallberg, Gunnar Wennström, Bengt Winblad</p>
<h2>Arbetsgruppen Folkhälsa och integration</h2>
<p>Ordförande: Iréne Lindén</p>
<p>Sekreterare:  Susanne Öhrling</p>
<p>Ledamöter:  Solvig Ekblad, Helena Kivisaari, Maria Roselius</p>
<h2>Arbetsgruppen Hälso- och sjukvården</h2>
<p>Ordförande:  Lars Weinehall Sekreterare:  Lillemor Cedergren</p>
<p>Ledamöter:  Margareta Albinsson, Lars Himmelman, Margareta Kristensson, Bosse Pettersson, Douglas Skalin, Ingrid Ström</p>
<h2>Expertgruppen för ekonomisk analys av folkhälsoinsatser</h2>
<p>Ordförande: Måns Rosén</p>
<p>Sekreterare:  Bernt Lundgren</p>
<p>Ledamöter:  Kristina Burström, Ulf G Gerdtham, Andréas Hagnell, Lars Lindholm, Carl-Hampus Lyttkens, Richard Murray, Anders Norlund, Birgitta Olsson, Edward Palmer, Bosse Pettersson, Douglas Skalin, Gun Sundberg</p>
<p>Två rapporter har tagits fram i samverkan med Folkhälsoinstitutet:</p>
<h2>Arbetsgruppen Skador</h2>
<p>Ansvarig:  Lothar Schelp</p>
<h2>Arbetsgruppen Allergier</h2>
<p>Ansvarig:  Inger Sävenstrand-Rådö</p>
<h2>Underlagsrapporter och debattskrifter Underlagsrapporter</h2>
<p>Arbetslivsfaktorer, rapport nr 1</p>
<p>Rapport från arbetsgruppen Arbetslivsfaktorer</p>
<p>Ekonomisk försörjning och hälsa, rapport nr 2</p>
<p>Rapport från arbetsgruppen E konomisk trygghet</p>
<p>Fattigdom i Sverige, rapport nr 3</p>
<p>Rapport från arbetsgruppen E konomisk trygghet</p>
<p>Rapport från arbetsgruppen Sociala relationer</p>
<p>Miljöfaktorer, rapport nr 5</p>
<p>Rapport från arbetsgruppen M iljöfaktorer</p>
<p>Levnadsvanor 2 - Mat och matvanor, fysisk aktivitet, kultur och fritid, solvanor, rapport nr 6</p>
<p>Rapport från arbetsgruppen Levnadsvanor 2</p>
<p>Levnadsvanor 1 - Tobak, alkohol och narkotika, läkemedelsberoende, rapport nr 7</p>
<p>Rapport från arbetsgruppen Levnadsvanor 1</p>
<p>Skador, rapport nr 8</p>
<p>Rapport från arbetsgruppen Skador</p>
<p>Allergier, rapport nr 9</p>
<p>Rapport från arbetsgruppen Allergier</p>
<p>Psykisk hälsa, rapport nr 10</p>
<p>Rapport från arbetsgruppen Psykisk hälsa</p>
<p>Barn och ungdom, rapport nr 11</p>
<p>Rapport från arbetsgruppen Barn och u ngdom</p>
<p>Äldre, rapport nr 12</p>
<p>Rapport från arbetsgruppen Äldrefrågor</p>
<p>Folkhälsa och integration, rapport nr 13</p>
<p>Rapport från arbetsgruppen Folkhälsa och integration</p>
<p>Behov, utbud och utveckling avseende akademisk folkhälsoutbildning i Sverige, rapport nr 14</p>
<p>Rapport utarbetad av Bengt Wramner</p>
<h2>Debattskrifter</h2>
<p>En god hälsa - ett socialt privilegium?</p>
<p>Debattinlägg av Olle Lundberg, Pernilla Ström och Göran Greider</p>
<p>Debattinlägg av Edgar Borgenhammar och Robert Olin</p>
<p>Tobaken - folkhälsans största fiende?</p>
<p>Debattinlägg av Göran Boëthius, Paul Nordgren, Måns Rosén och Bengt Haglund</p>
<p>Gammal och frisk - om äldres hälsa</p>
<p>Debattinlägg av David Gaunt, Lars Andersson, Lise-Lotte Risö Bergerlind, Gerdt Sundström och Tullia von Sydow</p>
<p>Arv och miljö - hur påverkas hälsan?</p>
<p>Debattinlägg av Marianne Rasmuson och Denny Vågerö</p>
<p>Svensk alkoholpolitik - välmotiverad eller förlegad?</p>
<p>Debattinlägg av Leif Carlson, Gunnar Ågren och Sven Andréasson</p>
<p>Sjuk eller frisk i själen - om synen på psykisk (o)hälsa</p>
<p>Debattinlägg av Roger Qvarsell, Yvonne Forsell, Lars Grip, Töres Theorell och Danuta Wasserman</p>
<h2>Sammanfattning av remissyttranden över Nationella folkhälsokommitténs betänkande Hur skall Sverige må bättre – första steget mot nationella folkhälsomål (SOU 1998:43)</h2>
<h2>Allmänna synpunkter</h2>
<p>I direktiven för Nationella folkhälsokommitténs uppdrag understryks det att kommittén bör sträva efter en bred ansats där alla samhällssektorer vilkas verksamhet är av väsentlig betydelse för folkhälsan, beaktas vid probleminventeringen och formuleringen av mål. Kommittén skall också sträva efter en bred samverkan med aktörer inom stat, landsting, kommuner, folkrörelser, näringsliv, forskning och intresseföreningar. I denna samverkan ingår, framhålls det i direktiven, att fortlöpande pröva olika förslag till nationella hälsomål i en bred dialog med berörda instanser. Som ett led i denna dialog sände kommittén i egen regi sitt första betänkande på remiss till 509 instanser varav 213 har svarat.</p>
<p>Remissinstanserna är följande med antal svarande instanser angivna inom parentes: 35 (33) myndigheter, 11 (7) universitet och högskolor med folkhälsovetenskaplig utbildning, 3 (3) länsstyrelser, 23 (22) landsting och Landstingsförbundet, 7 (4) kommunförbund och Svenska kommunförbundet, 51 (34) kommuner, 3 (1) arbetsgivarorganisationer, 5 (2) bostadsintressenter, 24 (16) fackliga organisationer och yrkesföreningar, 18 (8) organisationer inom alkohol och drogområdet, 83 (4) organisationer inom området Barn och ungdom, 12 (3) bildningsförbund, 61 (18) handikapporganisationer, 10 (6) organisationer inom området Idrott och Motion, 34 invandrarorganisationer (1 – SIOS, samarbetsorgan för invandrarorganisationer i Sverige), 31 (14) organisationer inom kostområdet, 52 (8) kvinnoorganisationer, 5 (3) pensionärsorganisationer, 14 (9) organisationer inom tobaksområdet, 1 (1) organisation för sexuell upplysning, 1 (1) organisation för sexuellt likaberättigande, 16 (8) organisationer/nätverk för lokalt och regionalt folkhälsoarbete, 2 (2) skuggrupper i kommittéarbetet, 7 (5) övriga. utan som två olika dimensioner, medan kommittén när det gäller att möta den negativa hälsoutvecklingen enligt betänkandet återfaller på sjukdomsbegreppet. Det blir därmed mycket oklart vad som menas med hälsa och ohälsa, menar Läkarförbundet.</p>
<p>Mitthögskolan  önskar en bättre fokusering på områden som är lämpade för omedelbara insatser och menar att kommittén bör ta initiativ till och/eller stödja välgjorda vetenskapliga studier snarare än initiera fullskaliga folkhälsoprojekt. Hälsouniversitetet och filosofiska fakulteten vid Linköpings universitet  menar att det finns en oklarhet i betänkandet beträffande definitionerna av folkhälsoarbete. Sjukdomsförebyggande arbete kan enligt universitetet ske på såväl individsom befolkningsnivå och genomföras av både hälso- och sjukvården och inom lokalsamhället. Analogt är inte hälsofrämjande arbete förbehållet lokalsamhället utan kan genomföras också av hälso- och sjukvården. ”Det är nämligen en arena som kan – och bör! – arbeta hälsofrämjande.” Mått på hälsa borde ha presenterats i enlighet med utredningens hälsobegrepp och inte enbart ”i de allmänna ohälsotermer som levnadsnivåundersökningen kan fånga upp” anser universitetet. Vidare framhåller universitetet att sjukdomskonsekvenser inte enbart, som hos kommittén, är en fråga om funktionsnedsättning och död utan också effekter av egenupplevd hälsa.</p>
<p>Beröm kompletteras ofta med krav på mer uppmärksamhet i fortsättningen på den svarande instansens eget område. Utöver detta finns det inga större avvikande uppfattningar mellan grupper av remissinstanser.</p>
<h2>Synpunkter på kapitel 8 Utgångspunkter inför det fortsatta arbetet med nationella folkhälsomål</h2>
<p>I kapitel 8 ville kommittén ha remissinstansernas synpunkter inför det fortsatta arbetet med nationella folkhälsomål och strategier.</p>
<p>Från många håll framhålls vikten av individernas egna aktiva deltagande i en hälsofrämjande process och att de nationella hälsomålen bör tillämpas på lokal och regional nivå där konkreta åtgärder, baserade på lokala förutsättningar, kan vidtas och visioner omsättas till praktiskt handlande. Det anses viktigt att de nationella strategierna inte upplevs som direktiv för hur arbetet skall bedrivas. Ett folkligt accepterande av och stöd för positiva livsstilsförändringar bör främjas. Som oundvikligt beskrivs att åtgärder mot alkoholkonsumtion och tobaksbruk kan innebära konflikter med människors upplevelse av personlig integritet och eget ansvar. Vidare anges att folkhälsopolitiskt motiverade samhällsåtgärder måste få ta tid att genomföra. Någon ifrågasätter om man skall formulera nationella mål överhuvudtaget. Förankringen kanske skulle bli bättre om kommittén redovisade en mall som landsting, kommuner och myndigheter fick specificera? Många oroar sig över att utpekandet av vissa beteenden eller personliga egenskaper som ohälsosamma (exempelvis invandrarstatus, ensamstående förälder) kan innebära en ytterligare stigmatisering som motverkar intentionerna. Kommitténs bedömning att det behövs ett vetenskapligt underlag för folkhälsoarbete uppskattas av många. Det anses önskvärt att aktörerna i folkhälsoarbetet stärker samarbetet med universitet och högskolor. Några tillägger att behovet av bättre kunskapsunderlag är betydligt större än vad kommittén antyder.</p>
<p>Genomgående uppskattas synsättet från kommittén att ökade kostnader inom en samhällssektor kan anses finansierade genom att en motsvarande minskning av kostnader uppstår i en annan samhällssektor. Som nödvändigt för folkhälsopolitikens trovärdighet på regional och lokal nivå föreslås en samlad beslutskraft i form av en folkhälsominister. Nationella mål som näringslivet kan uppfatta som relevanta och uppfordrande efterfrågas också. Det breda angreppssättet med fokus på många samhällssektorer medför enligt kommittén att det är svårt att lägga fram detaljerade förslag över hela fältet. Att kommittén tills vidare lämnar öppet vilka avgränsningarna kommer att bli, tros kunna medföra svårigheter att få fram uppföljningsbara mål, som motsvarar kravet på samhällsekonomiskt försvarbara folkhälsoinsatser. Det anförs därför att kommittén bör göra avgränsningar i förhållande till uppdraget redan i detta inledande skede och att denna avgränsning diskuteras och motiveras. Det finns de som framhåller att erfarenheter som redan finns av att arbeta med nationella mål och strategier borde ha ägnats en fylligare analys.</p>
<p>Det påpekas att vid samtliga tillfällen under 1980- och 1990-talen, som regering och riksdag mer samlat har behandlat folkhälsofrågorna, har betydelsen av att verka för minskade sociala skillnader i hälsa betonats, medan under samma tidsperiod sociala skillnader i hälsa ökat. Det ses som en viktig del av kommitténs uppdrag att utveckla verkningsfulla strategier i enlighet med målen. Vissa remissinstanser anser att stora delar av betänkandet är påtagligt teoretiska medan andra instanser saknar en övergripande, teoretisk diskussion omkring målfrågor och styrmodeller.</p>
<p>En allmän uppfattning är att målen och strategierna för folkhälsoarbetet inte får bli alltför svävande, otydliga och kortsiktiga. Att måldiskussionerna utformas med en blandning av hälsomål och processmål ser några som lite oöverskådligt. Det finns en undran om nationella folkhälsomål bara gäller ett flersektoriellt folkhälsoarbete eller skall vara ledstjärnor också för sjukvårdssystemet. Användningen av WHO:s modell för att beskriva hälsa och sjukdomskonsekvenser anses tyda på att kommittén vill använda ett brett hälsobegrepp. Om hela hälso- och sjukvården skall genomsyras av ett befolkningsinriktat och behovsbaserat tänkande, har kommittén en stor uppgift framför sig som kräver en djupare och mer fullständig analys och diskussion. Meningen finns att politiska beslut också måste kunna fattas enbart mot bakgrund av visioner och ideologi. Det frågas också om kommittén anser att huvuddelen av sjukvårdens verksamhet inte har något att göra med nationella folkhälsomål?</p>
<p>Förflyttningen av vårdens perspektiv från efterfrågan, ekonomiska mål och serviceeffektivitet till att även omfatta befolkningsbaserade behovsmål bör diskuteras i något forum, anser några. Om inte Nationella folkhälsokommittén gör det, vem skall då ta sig an uppgiften? De informationssystem och den statistikförsörjning vi har behöver utvecklas. Folkhälsofrågorna och den regionala epidemiologiska bevakningen, som landstingens samhällsmedicinska verksamhet som regel ansvarar för, berör kommittén bara i förbigående. Det anses viktigt att kommittén bevakar detta område och står fast vid sin breda samhällsekonomiska tolkning och tillämpning av direktiven.</p>
<p>En uppfattning som redovisas är att kommittén i sina utgångspunkter alltför mycket listar och anger skyddstal för faktorer som skapar ohälsa. Det är, menar man, ett bakvänt synsätt som på vissa områden gör att vi inte kan skapa oss långsiktiga strategier. Vi tvingas att lappa och laga i det kortsiktiga arbetet i stället.</p>
<p>Kommunala synpunkter är att det är viktigt att påvisa orsakskedjor och sambandet mikro-makronivå när hälsomålen formuleras, att folkhälsostrategierna måste genomsyra alla nivåer i samhället och att de nationella folkhälsomålen bör sättas in i ett helhetsperspektiv. Meningsfull sysselsättning och sociala relationer är två viktiga skyddsfaktorer som kommittén kraftigt bör lyfta fram och analysera. Kommittén bör också lägga ner stor kraft på att värdera olika former för mätning av hälsa där även perspektiv som klass och genus vägs in. Eftersom kommittén för in kulturella, sociala och psykologiska faktorer i diskussionen måste dessa kunna vägas in vid mätning av hälsa. Det viktiga sambandet mellan hälsa och miljö bör betonas på ett tydligare sätt.</p>
<p>Arbetslivets utformning är viktig i ett hälsoperspektiv; inte att dela upp befolkningen i olika kategorier med insatser per kategori. Bättre förutsättningar, som kortare arbetstid för människorna i arbetslivet och fler sysselsatta, kan frigöra resurser. Mindre tänkande i kategorier – t.ex. pensionärer, arbetslösa, rökare – ger ett vidare perspektiv. Samtidigt påpekas det från flera håll att människor med funktionshinder är en grupp som har kommit i skymundan i betänkandet.</p>
<p>Hälsopolitik ses som en väsentlig del av välfärdspolitiken och kommunerna ser sig själva som de viktigaste aktörerna i den lokala välfärdspolitiken och menar att folkhälsoarbete måste bedrivas i människors närmiljö.</p>
<p>Det finns tankar om att många av dem, som är födda senare än år 1960 måste få en bättre kunskap om hur de tar hand om sig själva för att det skall bli en hållbar situation för framtiden. En erfarenhet är att de unga och de nya svenskarna belastar hälso- och sjukvården med småsaker som de hade kunnat klara själva med lite kunskap/insikt. Det är därför dags att göra en stor satsning på egenvården. Ett lyckosamt folkhälsoarbete kräver att befolkningen tar tag i sina egna liv. Den ojämlika hälsan vill många ska få en stark framtoning både i sociala och medicinska termer. Kriterier och vägledning till hjälp att formulera detaljerade mål utifrån exempelvis jämlikhetsperspektivet efterlyses.</p>
<p>Betydelsen av att få upp folkhälsofrågorna på den politiska dagordningen anser många bör analyseras. Frågan ställs hur man förankrar folkhälsoarbetet i den ordinarie verksamheten och hur man ökar kunskapsutbytet mellan sektorerna? Ökade insatser inom primärvård och skola sägs kunna ge en rejäl samhällsekonomisk vinst genom sänkta kostnader hos försäkringskassa och socialtjänst men kan i dag inte genomföras på grund av den sektoriserade offentliga verksamheten.</p>
<p>Förutsättningarna för att nå positiva effekter i folkhälsoarbetet anses vara mer en fråga om utvecklande av metoder än om tillförande eller frigörande av ekonomiska resurser. En positiv inställning till centrala mål dominerar men det finns också en farhåga att centrala mål kan övergå i konkreta centralistiska direktiv, som slukar resurser och kräver skattehöjningar eller nedskärningar inom andra prioriterade områden. En synpunkt är att centralt folkhälsoarbete, samlat under en huvudman, borde fokusera på de stora hälsoriskerna, som rökning och narkotikamissbruk, och att förebyggande arbete kopplas till verksamheter och sektorer som naturligt kommer i kontakt med människor, t.ex. socialtjänst och skola.</p>
<p>Det konstateras på något håll att kommittén valt en traditionell fokusering på ett risk- och sjukdomsperspektiv och att ett modernt folkhälsoarbete måste bestå av både en hälsofrämjande och en sjukdomsförebyggande del, med betoning på den hälsofrämjande delen.</p>
<p>Det finns en önskan om att de stora skillnaderna i ohälsa mellan olika sociala grupper skall minskas och att en samhällsutveckling som ger fler möjlighet att göra hälsosamma val skall främjas. Det finns också ett intresse för vidare belysning av vad det betyder för folkhälsan att samhället är organiserat så att människor kan känna delaktighet och har möjlighet att påverka sin livssituation.</p>
<h2>Synpunkter på kapitel 9 Hälsopolitiska mål och strategier – några exempel som underlag för en idédebatt.</h2>
<p>De områden som kommittén har valt att lyfta fram som exempel för en idédebatt anses allmänt väl valda och många lovordar kommitténs öppna attityd. Några framhåller dock att först bör vilka hälsomål man sätter i fokus diskuteras och därefter de strategier som är bäst lämpade för att nå dessa mål. Det pekas på risken för att kommitténs lista med viktiga områden (ohälsosam stress, sociala nätverk, tobak och alkohol, droger, mat och fysisk aktivitet, psykisk hälsa, allergier och skador, arbetsplatsen, boendet, hälsopolitiska jämlikhetsstrategier, barn, ungdom och äldre) kommer att ses som ett redan gjort val, trots att kommittén i sin egen bedömning understryker att förslagen inte får uppfattas som att kommittén tagit ställning. Det förekommer också varningar om att ett utpekande av för snäva nationella folkhälsomål kan vara kontraproduktivt, eftersom det kan innebära att aktörernas intresse och resurser omfokuseras från andra viktiga folkhälsofrågor.</p>
<p>Det efterlyses från något håll en medveten och tydlig modell och strategi för hur mål väljs ut och prioriteras och hur balansen mellan visionära mål, processmål och hälsomål utvecklas. Livsstilsfaktorerna ses av någon instans som viktigast för folkhälsan. Man menar därför att dessa måste diskuteras i ett vidare livsfilosofiskt sammanhang: vad fyller vi människor våra liv med och vilka möjligheter erbjuds oss? Det framhålls också som viktigt att inte hälso- och sjukvården enbart ser sitt folkhälsoansvar baserat på de medicinska och socialtjänsten på de sociala faktorerna utan att det skapas förståelse för att lösningen på problemet beror på hur man kan få de medicinska och sociala faktorerna att samverka.</p>
<p>Det finns åsikter om att perspektiv och strategier bör förtydligas så att det blir lättare att få en helhetsbild av de nationella folkhälsomålen. Det framhålls från flera håll att de hälsopolitiska jämlikhetsstrategierna inte skall vara ett eget område utan ingå i samtliga. Som det mest naturliga framhålls att utgå från det friska och lyfta fram de faktorer som påverkar vår hälsa positivt, inte lyfta fram psykisk ohälsa utan tala om psykisk hälsa och psykiskt välbefinnande och kalla Ohälsosam stress livsmedelsförsörjningen och dess konsekvenser för miljön och på matallergier. Självmord (den vanligaste dödsorsaken bland män mellan 15–44 år) bör särskilt analyseras. Både den fysiska och den sociala boendemiljön bör beaktas, inte bara den sociala delen. Samtidigt med dessa förslag till nya målområden finns det önskemål om en begränsning av antalet målområden.</p>
<p>Förslaget om fortsatt publicering av debattskrifter tas tacksamt emot. De hittills publicerade skrifterna med deras intressanta upplä ggning i form av dialog har varit värdefulla. Det finns önskemål om att nästa betänkande kring preliminära hälsomål ges ut i en kortfattad och mera lättläst utgåva vilket underlättar ett brett remissarbete. Det föreslås också att kommittén skulle ha en hemsida på Internet. Några skulle gärna delta i arbetsseminarier eller liknande med politiker från landsting och kommuner. Det är ett värdefullt sätt att föra dialog mellan kommittén och de huvudmän som har eller kommer att ha störst ansvar för det lokala folkhälsoarbetet.</p>
<p>Det finns de som saknar metoder för utvärdering. Dessa bör vara fastställda från början för att resultaten skall bli trovärdiga. Statskontoret  anser att det fortsatta arbetet bör inriktas på ett mer begränsat antal målområden än de 13 som kommittén lyfter fram. Vidare bör kommittén utforma tydliga nationella mål med tillhörande handlingsplaner som läggs fast av riksdag och regering. Länsstyrelser, kommuner och andra aktörer bör ges utrymme att komplettera med regionala/lokala mål och genomförandestrategier. Statskontoret framhåller vidare att kommitténs mål bör kunna tas till utgångspunkt för att se över ansvars- och resursfördelningen inom folkhälsoområdet. Inte minst på regional nivå syns enligt Statskontoret otydligheterna stora och i behov att klaras ut.</p>
<p>Det är en allmän uppfattning att utan tydliga beslut på nationell nivå rörande det övergripande målet ”en god hälsa för alla med särskild betoning på att minska skillnaderna i hälsa” saknar det lokala folkhälsoarbetet legitimitet för prioritering och omfördelning av resurser.</p>
<h2>Nationella utredningar och initiativ som berör folkhälsofrågorna Inledning</h2>
<p>Det pågår eller har nyligen avslutats flera nationella utredningar och andra initiativ med anknytning till folkhälsoområdet. Vissa av dessa utredningar och initiativ har direkt betydelse för folkhälsofrågorna och gäller strategier och insatser på alkohol- och drogområdet, inom nutrition, m.fl. områden. Andra berör områden av indirekt stor betydelse för att påverka folkhälsan som arbetsliv, skola och satsningar för att minska segregation m.m. i storstadsområdena.</p>
<p>I bilagan redovisas offentliga utredningar och departementsskrivelser, propositioner, några regeringsuppdrag till m yndigheter och aktuella myndighetsinitiativ m.m. Materialet är avgränsat till ett antal viktiga dokument som har lagts fram under åren 1998-99. Redovisningen sker inom ramen för följande rubriker: övergripande och generella dokument, målgr upper, samhällssektorer och vardagsarenor, riktade insatser samt organisation och styrning.</p>
<h2>Övergripande och generella dokument Alla sektorer</h2>
<p>WHO:s Hälsa 21 – hälsa för alla på 2000-talet</p>
<p>Europaregionen av WHO fastställde år 1984 en ”Hälsa-för-alla”-strategi för regionen med 38 hälsopolitiska mål. I september 1998 antog medlemsländerna i Europa en förnyad strategi, Hälsa 21. Strategin omfattar 21 mål. Se kap. 1.</p>
<p>Miljöbalken</p>
<p>Riksdagen beslutade år 1998 om en m iljöbalk (SFS 1998:808). Enligt bestämmelserna i miljöbalken skall denna tillämpas så att människors hälsa och miljön skyddas mot skador och olägenheter oavsett om dessa orsakas av föroreningar eller annan påverkan. När det gäller skydd mot ohälsa och olycksfall i arbetet och skydd i övrigt som huvudsakligen gäller arbetsmiljön tillämpas inte bestämmelserna i miljöbalken. Istället tillämpas arbetsmiljölagen ( 1977:1160).</p>
<p>Nationella miljömål</p>
<p>Regeringen redovisade i proposition 1997/98:145 förslag till svenska miljömål inom ramen för ett hållbart Sverige. Naturvårdsverket har i uppdrag att till hösten 1999 re dovisa konkreta och uppföljningsbara mål som skall leda till en hållbar samhällsutveckling i enlighet med de principer som fastslogs vid Rio-konferensen år 1992 och utmynnade i Agenda 21.</p>
<p>Främja hälsa – förebygg sjukdomar. Slutrapport från</p>
<p>Folkhälsoprogrammet</p>
<p>Landstingsförbundets och Svenska Kommunförbundets folkhälsoprogram redovisade år 1998 slutrapporten ”Främja hälsa – förebygg sjukdomar”. Rapporten omfattar ett åtgärdsprogram i tolv punkter som riktas till verksamhetsledare inom kommuner och landsting. Punkterna är i förkortat skick följande:</p>
<p>• Forma samhällets demokratiska strukturer så att alla medborgare känner lust och har möjlighet till makt och inflytande över sin egen vardag och framtid.</p>
<p>• Se till att den hälsostödjande och förebyggande strategin läggs fast och att den verksamhet du leder genomsyras av ett sådant förhållningssätt.</p>
<p>• Formulera mätbara mål för hälsoutvecklingen.</p>
<p>• Se till att basen i det stödjande och förebyggande förhållningssättet är medverkan från de berörda.</p>
<p>• Se till att den verksamhet du själv leder är ett föredöme när det gäller att utforma en hälsofrämjande arbetsmiljö.</p>
<p>• Analysera hur de resurser som finns utnyttjas istället för att diskutera de som saknas.</p>
<p>• Utgå från nuvarande huvudmannaskapsgränser och diskutera hur samverkan över gränserna kan hanteras så att det bättre gynnar förebyggande arbete.</p>
<p>• Utveckla ekonomiska drivkrafter som stödjer förebyggande arbete.</p>
<p>• Prioritera barn och ungdomar. Mödravård, barnavård, barnomsorg, socialtjänst och skola bör gemensamt ägna särskild uppmärksamhet åt barn och ungdomar med begynnande problem.</p>
<p>• Social kontakt och något att göra är alltid bättre än passiv bidragsgivning – vänd systemen till förmån för aktivt deltagande i samhället.</p>
<p>• Samverka systematiskt med olika slags frivilligorganisationer och kräv samtidigt att de arbetar för breddad delaktighet.</p>
<p>• Ge eldsjälar stöd och lyft fram deras goda exempel.</p>
<p>Folkhälsoprogrammets arbete har utöver slutrapporten redovisats i flera underlagsrapporter. Bland olika ämnen har bl.a. behandlats modeller för hälsokonsekvensbedömningar av hälsofrämjande och sjukdomsförebyggande åtgärder i landsting och kommuner.</p>
<p>Samordning av lokalt Agenda 21-arbete m.m.</p>
<p>Nationella Agenda 21 och Habitatkommittén (dir. 1998:25 resp. 1999:37) har i uppdrag att samordna det lokala Agenda 21 arbetet och att samordna det svenska arbetet med att fullfölja de åtaganden som ryms i Habitatagendan och den svenska nationalrapproten till Habitat IIkonferensen i Istanbul år 1996 om boende, bebyggelse och stadsutveckling. Agenda 21 är ett handlingsprogram för det 21:a århundradet som antogs vid FN:s konferens om miljö och utveckling (UNCED) i Rio de Janeiro år 1992. Programmet syftar till att uppnå en hållbar utveckling genom att undanröja hot mot miljön, utrota fattigdomen, skydda och främja människors hälsa m.m. Kommittén skall lämna en slutrapport under år 2002.</p>
<p>Välfärdsbokslut över 1990-talet</p>
<p>För vägledning av socialpolitiken vid ingången till 2000-talet har regeringen (dir. 1999:7) gett en grupp forskare i uppdrag att sammanställa den kunskap som finns och identifiera de områden där behovet av ökad kunskap kring välfärdsutvecklingen är angeläget. Enligt direktiven är det särskilt viktigt att beskriva välfärdsutvecklingen för kvinnor och män, för olika socioekonomiska gr upper och ur ett livscykelperspektiv. Barns situation skall belysas och särskild uppmärksamhet bör ägnas åt utsatta grupper. Kommittén skall lämna en slutredovisning under år 2001.</p>
<h2>Forskning</h2>
<p>Vissa forskningsfrågor</p>
<p>Av propositionen om vissa forskningsfrågor (prop.1998/99:94) framgår vilka uppgifter staten avses ha inom forskningsområdet. Enligt förslagen skall staten ha ett särskilt ansvar för att garantera forskningens frihet samt för grundforskning och forskarutbildning. Vidare skall de statliga resurserna för grundforskning och forskarutbildning öka, i synnerhet vad gäller teknik och naturvetenskap. Högskolelagens bestämmelse om att universitet och högskolor skall samverka med det omgivande samhället skall enligt propositionen ligga fast. Propositionens förslag har i allt väsentligt antagits av riksdagen i oktober 1999.</p>
<p>Sjukdomsbördan i Sverige</p>
<p>Världsbanken redovisade år 1993 en analys av sjukdomsbördan i olika delar av världen. Analysen har följts upp i ett antal länder, bl.a. Sverige. En första kalkyl av sjukdomsbördan i Sverige i termer av DALY:s har redovisats av forskare vid Karolinska Institutet i samarbete med Folkhälsoinstitutet och Socialstyrelsen (FHI 1998:50). Kalkylen redovisas mer utförligt i kapitel 1.</p>
<h2>Målgrupper</h2>
<h2>Barn- och ungdomar</h2>
<p>Strategi för att förverkliga FN:s barnkonvention om barns rättigheter i Sverige</p>
<p>I proposition 1997/98:182 beskrivs en strategi för det fortsatta arbetet med att förverkliga barnkonventionen i Sverige. I denna strategi ingår bl.a. att barnkonventionen skall vara ett aktivt instrument och genomsyra allt statligt beslutsfattande som rör barn. Riksdagen beslutade i enlighet med propositionens förslag under mars 1999.</p>
<p>Mot bakgrund av propositionen och riksdagens beslut har Socialstyrelsen haft i uppdrag att utveckla metoder i syfte att förverkliga FN:s barnkonvention om barns rättigheter i Sverige. Inriktningen har framförallt varit att förstärka barnkompetensen inom hälso- och sjukvården. I uppdraget har även ingått en översyn av u ngdomsmottagningarnas förebyggande verksamhet, särskilt stödet till unga män. Uppdraget avses att redovisas till regeringen under år 2000.</p>
<p>Svensk ungdomspolitik – Ungdomsstyrelsens underlagsrapport inför en bedömning inom Europarådet</p>
<p>Ungdomsstyrelsen redovisade under våren 1999 underlag om ungas hälsa i sin rapport Svensk ungdomspolitik. Trots den generellt mycket goda hälsoutvecklingen i Sverige finns enligt rapporten indikatorer på att utvecklingen har stagnerat eller varit mindre gynnsam på vissa områden och för vissa grupper. Uppmärksamhet har riktats mot den psykiska hälsan bland unga och mot hälsans alltmer sociala snedfördelning såväl i befolkningen totalt som bland unga. En mindre uppmärksammad utveckling är att åldersskillnaderna i hälsa har minskat och tenderar att minska ytterligare. Detta beror främst på att de äldres hälsa har förbättrats medan det i de yngre åldersgr upperna har inträtt försämringar i den psykiska hälsan. I takt med den ökande arbetslösheten och den ekonomiska lågkonjunkturen i början på 1990-talet verkar ungdomars psykosociala hälsa ha försämrats. Ungas hälsoutveckling sätts också i samband med de besparingskrav som har rått både inom stat och kommun under 1990-talets första hälft. En del av kommunernas besparingar har drabbat elevvården. Vidare har eleverna blivit fler i klassrummen och antalet idrottstimmar och friluftsdagar i skolan har stadigt minskat.</p>
<p>På ungdomars villkor – ungdomspolitik för demokrati, rättvisa och framtidstro</p>
<p>För den nationella ungdomspolitiken på 2000-talet föreslås i prop. 1998/99:115 tre olika mål som skall ersätta tidigare riktlinjer: 1. Ungdomar skall ha goda förutsättningar att leva ett självständigt liv. 2. Ungdomar skall ha verklig möjlighet till inflytande och delaktighet. 3. Ungdomars engagemang, skapande förmåga och kritiska tänkande bör tas till vara som en resurs. Propositionen avses behandlas av riksdagen i november 1999.</p>
<p>En utredning är tillsatt (dir. 1998:59) för att definiera begreppet elevvård, kartlägga innehåll och kvalitet i verksamheten, analysera olika organisationsmodeller samt kartlägga elevvårdens roll och uppgifter i förhållande till andra berörda instansers ansvarsområden. Utredningen skall vidare överväga om nuvarande ansvarsområden är de mest ändamålsenliga samt föreslå olika åtgärder för att förbättra elevvårdens och skolhälsovårdens samarbete både inom skolan och med förskola, socialtjänst, hälso- och sjukvård och andra samhällssektorer. Utredningen skall vara slutförd under december 1999.</p>
<h2>Äldre</h2>
<p>Nationell handlingsplan för äldrepolitiken</p>
<p>Inom ramen för genomförandet av den Nationella handlingsplanen för äldrepolitiken (prop. 1997/98:113) har riksdagen beslutat att avsätta initiativmedel för att stimulera nytänkande inom vård-, omsorgs- och serviceverksamheter bland äldre. Resurser har avsatts för:</p>
<p>• Försöksverksamhet med uppsökande verksamhet bland äldre i syfte att förebygga ohälsa och vårdbehov.</p>
<p>• Stimulansbidrag för fortbildning av arbetsledare och förtroendevalda inom äldreomsorgen.</p>
<p>• ”Anhörig 300” – 300 m iljoner för utveckling av stöd för anhöriga. Målet är att stödja, underlätta och på olika sätt bidra till en ökad livskvalitet för familjer och andra närstående till äldre.</p>
<p>Liv till åren – om hälsofrämjande och sjukdomsförebyggande insatser för äldre ”Liv till åren” är en rapport om hälsofrämjande och sjukdomsförebyggande insatser bland äldre. Rapporten har gjorts i samverkan mellan Folkhälsoinstitutet och Svenska kommunförbundets äldreberedning. I rapporten som överlämnades till regeringen den 1 september 1998 redovisas följande huvudslutsatser:</p>
<p>• Hälsofrämjande och sjukdomsförebyggande insatser bör mer påtagligt och systematiskt integreras i äldrepolitiken och i dess praktiska tillämpning nationellt och lokalt samt hos de frivilliga organisationerna.</p>
<p>• Det finns ett stort behov av ökad kunskap om vilka åtgärder som kan bidra till bättre hälsa och livskvalitet för äldre. Det är angeläget att detta kan tillgodoses genom forskning.</p>
<p>• Genom ett samlat arbete är det möjligt att utveckla och utvärdera skilda metoder för att genomföra olika hälsofrämjande och sjukdomsförebyggande insatser som ger äldre förutsättningar att vidmakthålla en självständig tillvaro så länge som möjligt.</p>
<p>Vår framtid. Äldres vård och omsorg inför 2000-talet.</p>
<p>Svenska Kommunförbundets äldreberedning redogör i denna slutrapport från år 1999 för sin syn på inriktningen av den framtida vården och omsorgen till äldre. Framtida behov och resurser analyseras i studien. Vidare redovisas konkreta förslag till förbättringar.</p>
<h2>Personer med funktionshinder</h2>
<p>Lindqvists nia – nio vägar att utveckla bemötandet ”Lindqvists nia – nio vägar att utveckla bemötandet” är slutbetänkandet från utredningen om bemötande av personer med funktionshinder (SOU 1999:21). I betänkandet konstateras att det finns stora brister i bemötandet av dessa personer. Många känner sig kränkta, kontrollerade och ifrågasatta. Utredningen utmynnar i nio vägar att utveckla bemötandet. 1. Lagfäst rätten till delaktighet. 2. Sätt stopp för domstolstrotset. 3. Skapa klarhet kring ”Råd och stöd”. 4. Vidga rätten till tillgänglig samhällsinformation. 5. Inför en funktion för hantering av synpunkter och kritik på bemötandet. 6. Utveckla brukarstödscentra. 7. Öka bemötandekompetensen. 8. Stärk handikappforskningen. 9. Gissla fördomen!</p>
<h2>Samhällssektorer och vardagsarenor Arbetslivet</h2>
<p>Företagshälsovård</p>
<p>Förslagen i denna proposition om företagshälsovård (prop. 1998/99:120) syftar till att förtydliga arbetsgivarens ansvar för att tillhandahålla företagshälsovård. Förslagen syftar till att renodla företagshälsovårdens uppgifter samt att tydliggöra samverkan mellan företagshälsovården och den offentligt finansierade sjukvården. Enligt förslag till en ny bestämmelse i arbetsmiljölagen skall en arbetsgivare svara för att företagshälsovård finns att tillgå som påkallas av arbetsförhållandena.</p>
<p>Med företagshälsovård avses en oberoende expertresurs inom områdena arbetsmiljö och rehabilitering. Företagshälsovården skall särskilt arbeta för att förebygga och undanröja hälsorisker på arbetsplatser samt inneha kompetens att identifiera och beskriva sambanden mellan arbetsmiljö, organisation, produktivitet och hälsa. Lagen om läkarvårdsersättning och lagen om ersättning för sjukgymnastik föreslås ändras så att läkare och sjukgymnaster inte kan få läkarvårdsersättning resp. Sjukgymnastersättning för verksamhet inom företagshälsovården.</p>
<p>Individen och arbetslivet – Arbetslivsdelegationens slutbetänkande</p>
<p>Arbetsdelegationens slutbetänkande (SOU 1999:69) behandlar förändringar i arbetslivet, flexibilitet, kunskapsutveckling, EU-perspektiv m.m. I ett av utredningens avsnitt redovisas hur ett framtida arbetsliv kan främja hälsa och utveckling. I detta avsnitt fokuseras på ”Nya” arbetsmiljörisker i form av ”social dumpning”, alltför flexibla arbetstider, extremt ”slimmade” organisationer och otrygga anställningsformer som kan medföra ”ekonomisk stress” bland arbetstagarna.</p>
<p>Mångfald i arbetslivet ”Mångfald i arbetslivet” är ett projekt inom Näringsdepartementet som startade med ett möte i Malmö den 30 september 1999. Med mångfald avses ett stort antal aspekter som berör kön, klass, etnisk tillhörighet, ålder, sexuell läggning och funktionshinder. Projektet är inriktat på näringsliv och offentlig förvaltning. Projektet avses pågå till hösten år 2000.</p>
<p>Utredning om den arbetslivsinriktade rehabiliteringen</p>
<p>En särskild utredare har tillkallats under hösten 1999 med uppdrag att se över den arbetslivsinriktade rehabiliteringen (dir. 1999:44). I uppdraget ingår att kartlägga den arbetslivsinriktade rehabilitingsprocessen, utforma en plattform för prioriteringar, klargöra den arbetslivsinriktade rehabiliteringens innehåll och gränser mot andra typer av rehabilitering, klargöra hur ansvar och uppgifter effektivast kan fördelas mellan olika aktörer i rehabiliteringsarbetet samt att behandla frågor som rör målbeskrivningar och hur drivkrafterna kan förstärkas i rehabiliteringsarbetet. Uppdraget skall redovisas senast den 1 juli 2000.</p>
<h2>Boende, sociala villkor och närmiljö</h2>
<p>Utveckling och rättvisa – en po litik för storstaden på 2000-talet</p>
<p>I proposition 1997/98:165 föreslås en nationell politik för storstadsregionerna. Syftet är att bryta den sociala och etniska segregationen och verka för jämlika levnadsvillkor för alla invånare oavsett ursprung och kön. En annan utgångspunkt är att större kraft måste läggas på att främja en god utveckling i storstädernas utsatta bostadsområden. Bakgrunden är att de sociala klyftorna i dessa områden tenderar att växa och att detta motverkar storstädernas utveckling i stort. Dessa klyftor och ojämnheter i livschanser följer i stor utsträckning etniska linjer. Att stärka det svenska språket lyfts fram som en av de enskilt viktigaste åtgärderna för att bryta den etniskt betingade segregationen. Regeringen föreslår följande: En storstadsdelegation tillsätts med uppgift att utveckla och samordna den nationella storstadspolitiken. Vidare föreslår regeringen att 5 000 nya permanenta platser tillförs universitet och högskolor i storstadsregionerna från höstterminen år 2000. I syfte att skapa ökad trygghet mot brott föreslår regeringen en riktad satsning på polisväsendet i storstadsregionerna. Lokala utvecklingsavtal bör tecknas mellan stat och kommuner för de mest utsatta bostadsområdena i storstadsregionerna. Kommuner som omfattas av lokala utvecklingsavtal avses ges möjlighet att sluta avtal med länsarbetsnämnd och försäkringskassa i sina län om lokal samverkan med utvecklingsprogram för arbetslösa. Riksdagen beslutade i enlighet med propositionen under december 1998.</p>
<h2>Hälso- och sjukvård</h2>
<p>God vård på lika villkor? – om statens styrning av hälso- och sjukvården ”God vård på lika villkor” är namnet på slutbetänkandet från kommittén HSU 2000. Betänkandet handlar främst om statens styrning och den kommunala självstyrelsen. HSU 2000 föreslår en översyn av reglerna inom hälso- och sjukvårdens område med syfte att få till stånd ett mer överskådligt och tydligare regelverk. Bl.a. anges i betänkandet att en patientfokuserad och tydlig reglering av patientens ställning bör åstadkommas. När det gäller styrning med information – kunskapsutveckling föreslår HSU 2000 att en översyn av statens informationsstyrning genomförs. Denna bör särskilt beakta styrningens legitimitet, de berördas delaktighet, statens ansvar i förhållande till andra aktörer, tillgänglighet för olika gr upper i samhället samt att styrinstrumentet kräver uthållighet. Kommittén pekar även på vikten av att vårdens personal deltar i utveckling av vården och att arbetsgivare ger förutsättningar för utveckling av kompetens och utvecklingsarbete. Det finns enligt kommittén behov av ett nationellt samordnat och kvalificerat utvecklingsarbete. Kommittén anser att kommuner och landsting bör samverka i forskning- och utvecklingsarbete för att utveckla vårdprocessen ur patientens perspektiv. Kommittén rekommenderar kommuner och landsting att samordna sina spridda FoU-resurser till gemensamma FoU-centra.</p>
<h2>Riktade insatser mot hälsorisker Tobak</h2>
<p>Nationell handlingsplan mot tobak</p>
<p>Förslag till en nationell handlingsplan mot tobak har tagits fram av Folkhälsoinstitutet i samarbete med Arbetarskyddsstyrelsen, Konsumentverket, Skolverket, Socialstyrelsen, Ungdomsstyrelsen, Svenskt Nätverk för Tobaksprevention, Svenska Läkaresällskapet, Landstingsförbundet, Vårdförbundet, Cancerfonden och Hjärt- och Lungfonden.</p>
<p>I handlingsplanen redovisas följande mål:</p>
<p>År 2015 skall</p>
<p>• minst 85 procent av vuxenbefolkningen vara rökfri</p>
<p>• ingen använda vare sig rökverk eller snus före 18 års ålder</p>
<p>• bruket av snus inte ha ökat och</p>
<p>• ingen utan eget val utsättas för tobaksrök i miljön</p>
<p>Handlingsplanen anger följande strategier: stödjande miljöer, bred delaktighet, hjälp till självhjälp. Insatser som anges särskilt är informationsinsatser, behandlingsåtgärder, lagstiftnings- och regleringsåtgärder. Prioriterade områden är följande: barn och ungdom, ökad tillgänglighet till rökslutarstöd samt att ett genusperspektiv skall prägla insatserna.</p>
<p>Regeringen har överlämnat förslaget till Nationella folkhälsokommittén i oktober 1999 för beaktande i kommitténs arbete.</p>
<h2>Alkohol</h2>
<p>Vissa alkoholfrågor m.m.</p>
<p>I propositionen 1998/99:134 om vissa alkoholfrågor m.m. föreslås att kravet i alkohollagen på tillstånd för partihandel med spritdrycker, vin och starköl tas bort och ersätts med en koppling till vissa begrepp i lagen om alkoholskatt. Vidare föreslås att detaljhandelsbolaget skall ges begränsad importrätt och att alkohol i form av gåvoförsändelser skall tillåtas under vissa förutsättningar. Det föreslås också att förvärv av olovligt tillverkad sprit skall kriminaliseras. I propositionen lämnas också förslag till förändringar av bestämmelserna om marknadsföring. En särskild bestämmelse införs i alkohollagen om att alkoholreklam inte får rikta sig till barn och ungdomar. I propositionen lämnas vidare förslag till riktlinjer för detaljhandelsbolagets öppethållande och för det s.k. Oberoende alkoholsamarbetet. Vad gäller myndighetsstrukturen på alkohol- och narkotikaområdet föreslår regeringen att en organisationskommitté tillsätts med uppgift att lämna förslag till en ombildning av Folkhälsoinstitutet till en stabsmyndighet med tydliga uppgifter. Alkoholinspektionens uppgifter av övergripande t illsynskaraktär samt Läkemedelsverkets uppgift när det gäller teknisk sprit avses att t illföras Folkhälsoinstitutet enligt propositionsförslaget. Den nämnda organisationskommittén har påbörjat sitt arbete under oktober 1999.</p>
<h2>Fysisk aktivitet</h2>
<p>En idrottspolitik för 2000-talet – folkhälsa, folkrörelse och underhållning</p>
<p>Den nationella idrottspolitiken på 2000-talet bör b ygga på tre grundstenar enligt proposition 1998/99:107: 1. En tydlig strävan bör vara att i samhällsplanering, i skolans arbete och i andra sammanhang uppmuntra och ge möjligheter för människor att motionera och utöva idrott. 2. Ett aktivt stöd bör ges till en fri och självständig idrottsrörelse byggd på ideellt engagemang och som bedriver en bred verksamhet, som värnar om god etik, som ger lika förutsättningar för kvinnor och män, som arbetar aktivt för integration samt värnar om demokratisk fostran. 3. Idrottspolitiken bör beakta att idrotten till viss del är en kommersiell underhållning som ger många människor förströelse och glädje. Den skall bedrivas på konkurrensneutrala och marknadsmässiga villkor. Under kommande år tillförs idrotten betydande belopp från AB Svenska Spel. Detta kommer att stärka idrottsrörelsens lokala barn- och ungdomsverksamhet.</p>
<h2>Nutrition</h2>
<p>Nationella mål och strategier för nutrition 1999 – 2004</p>
<p>Nya strategier för nutrition har utarbetats gemensamt av Folkhälsoinstitutet och Livsmedelsverket under år 1999. Strategierna b ygger vidare på den handlingsplan för nutrition som antogs år 1995. Dokumentet har en viktig roll som utgångspunkt för målformuleringar inom nutritionsområdet på regional och kommunal nivå</p>
<h2>STD/hiv</h2>
<p>Nationell handlingsplan för STD/hiv-prevention.</p>
<p>Folkhälsoinstitutet har påbörjat ett arbete under år 1999 med att ta fram en handlingsplan för det förebyggande hiv/STD-arbetet i Sverige. Förutom prioriterade insatser avses handlingsplanen tydliggöra ansvarsfördelningen mellan myndigheter och institutioner. Planen avses bli färdigställd år 2000.</p>
<h2>Organisation och styrning</h2>
<p>Inrättandet av en ombudsmannen mot diskriminering på grund av sexuell läggning</p>
<p>En ombudsman mot diskriminering på grund av sexuell läggning (HomO) inrättades den 1 maj 1999. HomO har till uppgift att bevaka frågor om diskriminering på grund av sexuell läggning i arbetslivet och inom andra samhällsområden. Arbetet är inriktat på såväl individsom grupp- och samhällsnivån.</p>
<h2>Skuggrupper</h2>
<p>Kommittén har framhållit att det är särskilt angeläget att organisationer, föreningar och liknande men även verksamheter som på en mer professionell basis verkar inom folkhälsoområdet ges möjlighet att fortlöpande följa och påverka kommitténs arbete. Mot denna bakgrund tillskrev kommittén under hösten 1997 drygt 300 organisationer och föreningar och aktualiserade frågan om att bilda skuggutredningar eller skuggrupper till kommittén. Syftet var att skapa förutsättningar för ett mer systematiserat och samordnat påverkansarbete gentemot kommittén. För att underlätta arbetet i skuggrupperna har kommittén kontinuerligt ställt material och handlingar till gruppernas förfogande. Nedan redovisas de grupper som har varit verksamma under utredningstiden.</p>
<p>Handikappförbundens Samarbetsorgan, HSO</p>
<p>Hassela Solidaritet/RNS, Riksförbundet Narkotikafritt samhälle</p>
<p>Hushållningssällskapens Förbund</p>
<p>Hälsoenheten/Sydvästra sjukvårdsområdet</p>
<p>Nykterhetsrörelsens Landsråd</p>
<p>Nätverk för folkhälsoarbete i större städer</p>
<p>Pensionärernas Riksorganisation, PRO</p>
<p>Riksförbundet PensionärsGemenskap, RPG</p>
<p>Riksförbundet för Sexuellt Likaberättigande</p>
<p>Riksidrottsförbundet</p>
<p>SIOS – Samarbetsorgan för invandrarorganisationer i Sverige</p>
<p>Svenska Kommunalpensionärers Förbund, SKPF</p>
<p>Svenskt Nätverk för Lokalt Folkhälsoarbete</p>
<p>Svenskt Nätverk för TobaksPrevention (Läkare mot Tobak)</p>
<p>Sveriges Pensionärers Riksförbund, SPRF</p>
<p>Sveriges Pensionärers Riksförbund/Folkhälsogruppen</p>
<p>Vårdförbundet</p>
