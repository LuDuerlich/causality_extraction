<h1>Till statsrådet och chefen för Socialdepartementet</h1>
<h2></h2>
<p>Regeringen fastställde den 30 januari 1992 direktiven för utredningens arbete (bilaga 1).</p>
<p>Till ledamöter i utredningen har förordnats riksdagsledamöterna Ingrid Andersson (s), Leif Carlson (m) och Jerzy Einhorn (kds, ordförande), f.d. landstingsrådet Nils Hallerby (fp), domprosten Caroline Krook (fp) samt riksdagsledamöterna Bengt Lindqvist (s) och Rosa Östh (c).</p>
<p>Sakkunniga i utredningen har varit professorerna Kjell Asplund, Norrlands universitetssjukhus, Umeå, Barbro Beck-Friis, landstinget i Linköping och Johan Calltorp, Nordiska hälsovårdshögskolan, sjukhusdirektören Bibbi Carlsson, Mölndals sjukhus, utredaren Anne-Christine Centerstig, Landstingsförbundet, överdirektören Olof Edhag, Socialstyrelsen, professorerna Göran Hermerén, Lunds universitet och Egon Jonsson, Karolinska institutet och Statens beredning för utvärdering av medicinsk metodik (SBU) samt departementssekreteraren Lena Jonsson, Socialdepartementet. Kommunalrådet Eva Rydén har som representant för Svenska Kommunförbundet adjungerats till utredningen fr.o.m. juni 1994.</p>
<p>Utredningens sekretariat har bestått av professorn Jan-Otto Ottosson, hälso- och sjukvårdsdirektören Caj Skoglund samt assistenten Ruth Shawkat.</p>
<p>Utredningen har antagit namnet Prioriteringsutredningen.</p>
<p>Till grund för utredningens arbete hade bl.a. legat ett omfattande underlag som utredningen inhämtat genom enkäter till berörda myndigheter, patient-, handikapp-, pensionärs- och de vårdanställdas organisationer, till anställda inom vården, socialdepartement i andra länder samt utfrågningar, med bl.a. Statens medicinsk-etiska råd m.fl. Utredningen redovisade i november 1993 sitt första betänkande Vårdens svåra val (SOU 1993:93). I enlighet med direktiven hade rapporten karaktären av en diskussionsrapport.</p>
<p>Betänkandet har remissbehandlats. Ett stort antal remissvar har inkommit från statliga myndigheter, personal- och andra organisationer, patient-, pensionärs- och handikappföreningar, kommuner, landsting och från enskilda personer. Utredningen har dessutom anordnat fem regionala konferenser för att informera om sitt arbete och inhämta synpunkter från var för sig allmänheten, de anställda inom hälso- och sjukvården och företrädare för sjukvårdshuvudmännen inom landsting och kommuner. Dessutom har anordnats ett antal utfrågningar med olika experter, företrädare för landsting, kommuner, klinik- och enhetschefer inom hälso- och sjukvården och 14 av Socialstyrelsens vetenskapliga råd. Statens medicinsk-etiska råd har ordnat en öppen konferens vid vilken utredningen var representerad. Härutöver har utredningens ledamöter, sakkunniga och sekretariat, efter första betänkandets avlämnande anordnat och deltagit i ett stort antal möten och seminarier.</p>
<p>Utredningen avlämnar nu sitt slutbetänkande. Utredningens arbete är därmed avslutat.</p>
<h2>11 De etiska principerna i förhållande till ålder, födelsevikt, livsstil samt ekonomiska och sociala Bilagor</h2>
