<h1>Promemoria</h1>
<h2></h2>
<p>Finansdepartementet</p>
<p>Länsstyrelseenheten</p>
<h2>Sammanställning av inkomna synpunkter Ansvarskommitténs delbetänkande – Utvecklingskraft för hållbar välfärd (SOU 2003:123)</h2>
<p>Sammanställning av inkomna synpunkter på Ansvarskommitténs delbetänkande - Utvecklingskraft för hållbar välfärd (SOU 2003:123) 1. Inledning</p>
<p>Finansdepartementet inbjöd den 15 januari 2004 (dnr Fi2003/6563) totalt 462 organisationer att lämna synpunkter på Ansvarskommitténs delbetänkande. Av dem har 315 inkommit med synpunkter. Härutöver har 27 organisationer och enskilda lämnat synpunkter på eget initiativ.</p>
<p>Inbjudan redovisas i bilaga 1 och de organisationer och enskilda som lämnat synpunkter i bilaga 2.</p>
<p>Hur många som har lämnat svar, uppdelat på de olika instanser som fått inbjudan, framgår av följande:</p>
<p>Sammanställningen är disponerad med utgångspunkt i särskilt intressanta och frekvent förekommande synpunkter. Dessa har grupperats i olika avsnitt. Det finns också ett avsnitt med allmänna synpunkter. Avsnittsindelningen är inte på något sätt given. Det finns synpunkter som mycket väl skulle kunna placeras i ett annat avsnitt än där de nu hamnat, valet är i den meningen subjektivt. I sammanställningen redovisas endast exempel på synpunkter. Det innebär att samtliga instanser som inkommit med synpunkter inte finns refererade.</p>
<p>De kommuner som lämnat svar är geografiskt jämnt fördelade över landet och representerar både stora och små kommuner samt glesbygds- och storstadskommuner. Synpunkterna från kommunerna är i stor överensstämmelse med varandra. Många kommuner, ca en tredjedel, hänvisar till yttrandet från Svenska kommunförbundet och</p>
<p>Landstingsförbundet samt till kommunförbund i länen. Det förstnämnda är vanligast. 2. Allmänna synpunkter</p>
