<h1>Sammanfattning av uppdraget</h1>
<h2></h2>
<p>En kommission tillsätts för att föreslå åtgärder som syftar till att främja konkurrensen och motverka konkurrensbegränsande beteende, användande av svart arbetskraft och kartellbildning inom bygg- och anläggningssektorn. Kommissionen skall vidare föreslå åtgärder som syftar till att hålla nere byggkostnaderna och höja kvaliteten inom bygg- och anläggningssektorn.</p>
<p>Åtgärderna skall syfta till att bryta strukturer som motverkar en effektiv konkurrens och pristransparens, motverka användningen av svart arbetskraft, stärka byggherrekompetensen samt tydliggöra ansvaret för större entreprenadarbeten. Kommissionen skall arbeta utifrån ett tydligt konsumentperspektiv vari bl.a. ingår behovet av att säkra god kvalitet och hälsa och samtidigt nå sänkta bygg- och boendekostnader. Vidare skall kommissionen föreslå hur arbetet mellan berörda verk och myndigheter kan samordnas.</p>
<p>Resultatet av kommissionens arbete skall redovisas senast den 15 oktober 2002.</p>
<h2>Bakgrund</h2>
<p>Strukturomvandling</p>
<p>Allmänt gäller att byggsektorn kännetecknas av svagt omvandlingstryck. Sektorn uppvisar också en lägre produktivitetsutveckling jämfört med övrig inhemsk industri. I en viss bemärkelse har byggsektorn genomgått en strukturförändring, nämligen relationen mellan beställare- och utförandesidan. Vi har gått från en situation där ett flertal kunniga beställare, i egen regi eller med hjälp av lokalt verksamma byggmästare och hantverkare, byggde för egen långsiktig förvaltning eller till lokalt verksamma förvaltare, till en situation där ett fåtal stora rikstäckande byggbolag, med ägda underleverantörer och leverantörer, producerar byggnadsverk som överlåts till någon annan att förvalta, i dag ofta till bostadsrättsföreningar. Strukturomvandlingen har inneburit att byggherrekompetensen väsentligt försvagats.</p>
<p>För att vända den utveckling som pågått under en förhållandevis lång tid och som haft ett antal negativa effekter, krävs målmedvetenhet och ett antal kraftfulla systemförändringar.</p>
<p>Garanti- och ansvarsförhållanden</p>
<p>För främst flerbostadshus krävs sedan början av 90-talet enligt lag en tioårig byggfelsförsäkring. För andra byggnader som uppförs lämnar den som utför arbetena oftast högst två års garanti för arbetena om inte parterna i avtal kommit överens om annat. Enligt vissa avtal kan entreprenören tvingas rätta till fel som uppträder även efter garantitidens utgång, om felen har sin grund i vårdslöshet från entreprenörens sida. Ett annat sätt att fördela ansvaret är att låta byggherren ta en större del av risken. Genom s.k. finansiering i partnerskap får anbudsgivaren ta ett större ansvar för kvaliteten vid upphandling av byggprojekt.</p>
<p>Kompetens hos upphandlare</p>
<p>Det hävdas från vissa håll att många av de fel och brister som förknippas med byggnader i dag har sitt ursprung i bristande kompetens hos beställaren. En beställare måste kunna klart och entydigt uttrycka sina förväntningar på det projekt han beställer för att leverantörerna skall veta vad som skall levereras. Byggherrarnas i vissa fall minskade förmåga att precisera sina krav och förväntningar innebär att leverantörerna har fått ett alltför stort inflytande över prissättningen och valet av material och tekniska lösningar. Som upphandlare är det viktigt att kunna försäkra sig om tillräckligt hög kvalitet i utförandet. Stora statliga beställare borde, genom att de delvis utför arbete i egen regi, ha erfarenheter av hur kostnaderna kan beräknas och därigenom ha möjlighet att upptäcka och motverka anbudskarteller. Det är viktigt med en fortsatt målmedveten satsning på utbildning och utveckling av de offentliga beställarna och byggherrarna så att dessa kan fungera som goda förebilder på upphandlingsområdet.</p>
<p>Det bör också klarläggas varför den kunskap och beprövad erfarenhet som finns inte i större utsträckning används i dagens byggande.</p>
<h2>Konkurrens</h2>
<p>Inom byggsektorn finns en rad konkurrenshämmande inslag, såsom dominerande företag, fåtalskonkurrens, handelshinder och bristande importkonkurrens, in- och utträdesbarriärer, vertikal integration och regulatoriska begränsningar. För att öka konkurrensen inom byggmaterialhandeln krävs en ökad pristransparens. Byggherren, eller de konsulter som han anlitar, kan i realiteten sällan kontrollera om ett materialpris är rätt i förhållande till önskad kvalitet, eftersom han endast har tillgång till bruttopriser från tillverkare eller grossister. Byggherren kan därmed sällan själv göra en rättvis jämförelse mellan olika alternativ. En rättvisande livscykelkostnad för en byggnad eller en funktion i en byggnad blir därmed i dagsläget i praktiken omöjlig att beräkna.</p>
<p>Skatteundandragande</p>
<p>Skatteförvaltningen har sedan 1996 kontrollerat vissa större byggentreprenader. De iakttagelser som har gjorts visar att användandet av svart arbetskraft är stor. Myndigheternas kontroll- och informationsinsatser eller den egensanering som pågår inom branschen är inte tillräckliga åtgärder för att komma till rätta med problemen.</p>
<p>Pågående arbete och aktuella frågor</p>
<p>Flera frågor relaterade till bygg- och anläggningssektorn diskuteras dels inom Regeringskansliet dels inom berörda verk och myndigheter. Nedan lämnas en kort redovisning av sådana frågor.</p>
<p>Byggkostnadsforum</p>
<p>Byggkostnadsdelegationen tillsattes 1996 (dir. 1996:38) för att i samarbete med byggsektorns aktörer aktivt arbeta för långsiktigt sänkta produktions- och förvaltningskostnader för bostäder och därmed lägre boendekostnader. I sitt betänkande Från byggsekt till byggsektor (SOU 2000:44) konstaterade delegationen bl.a. att det gäller att finna lösningar som kan bryta upp gamla strukturer, kulturer och traditioner i byggsektorn för att öka konkurrenskraften i byggsektorn.</p>
<p>Delegationen lämnade i betänkandet ett antal förslag som baserades på att byggsektorn skall ses som en industrisektor som skall verka på en kundstyrd marknad. Delegationen konstaterade att staten har ansvaret för att konstruera regler som medger en utveckling av marknaden från utbudsstyrd till efterfrågestyrd. I detta ingår att skapa villkor för en dynamisk konkurrens som kan utveckla byggsektorn bort från dess nuvarande statiska förhållande.</p>
<p>Vidare framkom i betänkandet att det med vilja, kompetens och noggranna förberedelser går att få ner byggkostnaderna till rimliga nivåer, med bibehållen kvalité i det som utförs.</p>
<p>Boverket har, som ett led i uppföljningen av delegationens arbete, under 2001 inrättat ett Byggkostnadsforum som skall ta vara på, och utveckla, delegationens arbete och erfarenheter. Syftet är bl.a. att fungera som en kunskaps- och idébank för byggherrar, kommuner, myndigheter, byggentreprenörer m.fl.</p>
<p>Konkurrensfrågor</p>
<p>Konkurrensverket (KKV) har till uppgift att bl.a. lämna förslag till regeländringar och andra åtgärder för att undanröja hinder mot en effektiv konkurrens i privat och offentlig verksamhet. KKV utreder för närvarande flera fall av misstänkta överträdelser av konkurrenslagen såsom anbudssamverkan, marknadsdelning m.m. inom byggsektorn.</p>
<p>Regeringen beslutar i dag om en lagrådsremiss om ändringar i konkurrenslagen för effektivare kartellbekämpning. Ett förslag gäller möjlighet att befria företag som överträtt konkurrenslagen från konkurrensskadeavgift om företaget självt anmäler överträdelsen till KKV och samarbetar med verket under utredningen.</p>
<p>Skattefrågor</p>
<p>Riksskatteverket (RSV) redovisade i oktober 2001 en delutvärdering av det s.k. Riksprojektet – Kontroll av svart arbetskraft inom byggbranschen (RSV Rapport 2001:9). I rapporten anger RSV ett antal områden där lagstiftningen enligt verkets mening bör ses över. RSV föreslår bl.a. en ordning där uppdragsgivaren är skyldig att göra skatteavdrag från ersättning som betalas till underentreprenörer.</p>
<p>RSV pekar i rapporten på att det finns åtskilliga frågor kring den föreslagna ordningen som behöver utredas närmare. Regeringen uppdrog därför genom beslut den 25 oktober 2001 åt RSV att göra den ytterligare utredning som behövs av förutsättningarna för att införa ett system med skyldighet att göra skatteavdrag för underentreprenörer. Uppdraget skall redovisas senast vid utgången av februari 2002.</p>
<p>Kvalitetsfrågor</p>
<p>År 1995 ändrades bygglagstiftningen med inriktning på att tydliggöra rollerna och ansvaret i byggandet och därmed ge förutsättningar för bättre kvalitet och lägre kostnader. Regeringen har vid olika tillfällen redovisat uppfattningen att nödvändiga initiativ inte har tagits från byggsektorns sida för att säkra kvaliteten i byggandet och förvaltningen av byggnader. Regeringen gav därför genom beslut den 25 november 1999 de stora statliga byggherrarna, beställarna och förvaltarna i uppdrag att ta initiativ till att bilda ett kvalitetsråd för byggsektorn med företrädare för alla aktörer i byggandet och förvaltningen av byggnadsverk inklusive försäkringsbolag och finansieringsinstitut. Kvalitetsrådets huvuduppgift är att intensifiera och påskynda arbetet med att få till stånd ett mer systematiskt kvalitetsarbete på byggområdet och i förvaltningen av byggnadsverk. Avsikten är, enligt uppdraget, att arbetet – med existerande problem som utgångspunkt – skall inriktas bl.a. på samordning av kvalitetsarbetet hos skilda aktörer, erfarenhetsåterföring samt kompetensutveckling hos skilda personalkategorier för att därmed åstadkomma ett heltäckande sätt att säkra kvaliteten.</p>
<p>Kvalitetsrådet bildades i maj 2001 under namnet Rådet för byggkvalitet. Som ett första steg har även ett samverkansforum, Byggherreforum, för statliga byggherrar, beställare och förvaltare bildats med syfte att samverka i frågor om kompetensutveckling m.m.</p>
<p>Statliga myndigheter bör integrera handikapperspektivet i den ordinarie verksamheten. Med underlag från handikappolitiska propositionen 1999/2000:79 finns en handlingsplan för ändamålet som ställer krav på att tillgänglighet och användbarhet bör genomsyra statliga byggprojekt. Vidare att förtydligande krav bör ställas vid upphandling i samband med byggprojekt och att motsvarande krav även ställs vid förhyrning av lokaler. Målet med handlingsplanen är att åtgärderna bör vara vidtagna senast 2005.</p>
<p>Miljöfrågor</p>
<p>Miljödepartementet har för närvarande en dialog med tjugo företag och fyra kommuner om en strategi för hållbar utveckling inom bygg- och fastighetssektorn. Här framhålls att en hållbar utveckling förutsätter att en byggnad eller en anläggning fungerar långsiktigt för sitt avsedda ändamål. Det inbegriper en god inomhusmiljö och en kostnadseffektiv energi- och resursanvändning. I dialogen betonas vikten av att hela bygg- och fastighetssektorn, kommuner och staten gemensamt utvecklar en effektiv och långsiktigt hållbar bygg- och förvaltningsprocess som tillgodoser högt ställda krav på kvalitet. Avsikten är att under 2002 nå en överenskommelse med näringslivet om frivilliga insatser för att nå uppställda mål för en hållbar bygg- och fastighetssektor.</p>
<p>Riksdagen har beslutat om 15 miljökvalitetsmål, bl.a. målet God bebyggd miljö enligt förslag i propositionen Svenska miljömål (prop. 2000/01:130, bet. 2001/01:MJU3, rskr. 2001/02:36). I propositionen aviseras en översyn av plan- och bygglagen. Syftet med översynen är att anpassa lagstiftningen till dagens miljökrav och arbetet med hållbar utveckling. Regeringen avser att under våren tillsätta en bred utredning med uppgift att göra en översyn av plan- och bygglagstiftningen.</p>
<p>Inom Regeringskansliet pågår arbetet med att utarbeta en proposition om inomhusmiljön.</p>
<p>Konsumentfrågor</p>
<p>Småhusskadeutredningen (Dir. 1998:80 och 1999:111) fick 1998 i uppdrag att prova hur konsumentskyddet vid förvärv, ombyggnad och uppförande av småhus i fortsättningen skall vara utformat. Utredningen har överlämnat ett förslag (SOU 2000:110 Konsumentskyddet vid småhusbyggande) som består av två huvuddelar; ett civilrättsligt avtalsskydd och ett försäkringsrättsligt fullgörande skydd. Lagar som berörs av förslaget är bl.a. jordabalken, konsumenttjänstlagen, plan- och bygglagen samt lagen om byggfelsförsäkring.</p>
<p>Inom Regeringskansliet pågår för närvarande arbetet med en lagrådsremiss på grundval av utredningens förslag.</p>
<p>Under de senaste decennierna har det i byggnader vid flera tillfällen uppstått fuktskador. De mest uppmärksammade exemplen på senare tid är Moderna Museet och Hammarby sjöstad i Stockholm. I början av 2002 upptäcktes sprickor i brokonstruktioner på tvärbanan i Stockholm. Konkurrensverket utreder flera fall av misstänkta överträdelser av konkurrenslagen inom byggsektorn. I detta sammanhang har ett stort byggbolag nyligen erkänt delaktighet i flera fall av kartellverksamhet inom asfaltbranschen. Konkurrensverket har riktat misstankar mot ytterligare åtta företag för deras eventuella medverkan i denna kartellverksamhet. Vidare pågår inom Konkurrensverket en utredning om olagligt samarbete inom ventilationsbranschen. Tre företag inom plaströrsbranschen fälldes i december 2001 i Stockholms tingsrätt för prissamarbete och marknadsdelning.</p>
<p>Riksskatteverkets redovisning av iakttagelser som har gjorts i kontrollarbetet visar att omfattningen av svarta löner i byggbranschen är mycket stor. Enligt RSV kan bortfallet av skatter och avgifter enbart utifrån pågående utredningar och identifierade härvor där utredning ännu inte påbörjats uppskattas till mellan 2 och 2,5 miljarder kronor årligen. RSV avstår från att försöka uppskatta det svarta arbetets totala omfattning i branschen men uttrycker en oro inför omfattningen.</p>
<p>Det rör sig inte här om enstaka företeelser utan de får i stället ses som resultatet av en utveckling som pågått inom byggbranschen alltför länge. Det finns således behov av konkreta åtgärder som kan bidra till att höja kvaliteten, hålla nere byggkostnaderna och främja konkurrensen inom bygg- och anläggningssektorn. En särskild kommission bör därför tillsättas för att se över dessa frågor. Kommissionen bör bestå av företrädare för närmast berörda statliga myndigheter.</p>
<h2>Uppdraget</h2>
<p>Kommissionen skall föreslå åtgärder som syftar till att främja konkurrensen och motverka konkurrensbegränsande beteende – användande av svart arbetskraft och kartellbildning – inom bygg- och anläggningssektorn. Kommissionen skall vidare föreslå åtgärder som syftar till att hålla nere byggkostnaderna och höja kvaliteten inom bygg- och anläggningssektorn. Kommissionen behöver inte utforma färdiga lagförslag.</p>
<p>Åtgärderna som kommissionen föreslår skall syfta till att bryta strukturer som motverkar en effektiv konkurrens och pristransparens, motverka användningen av svart arbetskraft, stärka byggherrekompetensen samt tydliggöra ansvaret för större entreprenadarbeten. Kommissionen skall arbeta utifrån ett tydligt konsumentperspektiv vari bl.a. ingår behovet av att säkra god kvalitet och hälsa och samtidigt nå sänkta bygg- och boendekostnader. Vidare skall kommissionen föreslå hur arbetet mellan berörda verk och myndigheter i dessa avseenden kan samordnas.</p>
<p>Kommissionen bör beakta det arbete som nämnts ovan. Kommissionen bör även beakta det arbete som i övrigt pågår inom Regeringskansliet samt berörda verk och myndigheter och som rör frågor om konkurrens inom bygg- och anläggningssektorn, kvalitetsfrågor, krav på tillgänglighet och användbarhet, upphandlingsrutiner, ansvarsförhållandet mellan beställare och utförare, skatteundandragande m.m.</p>
<p>Kommissionen skall, när det gäller redovisning av förslagets konsekvenser för små företag, samråda med Näringslivets nämnd för regelgranskning.</p>
<p>En miljöbedömning och en samhällsekonomisk bedömning av förslagen skall göras.</p>
<h2>Tidsplan för arbetet</h2>
<p>Kommissionens förslag skall redovisas senast den 15 oktober 2002. (Finansdepartementet)</p>
<h2>Förteckning över medverkande vid Byggkommissionens utfrågningar, workshop och särskilda kontakter</h2>
<p>För att skapa en bred kunskapsbas för kommissionens bedömningar och förslag har utfrågningar med sakkunniga och experter samt företrädare för olika organisationer och enskilda företag med kunskap om byggsektorn och dess problem genomförts. Följande företag och organisationer har medverkat vid dessa utfrågningar och vid särskilda kontakter.</p>
<h2>Förteckning över särskilda rapporter och förslag som inkommit till Byggkommissionen</h2>
<p>Byggkommissionen har under utredningsarbetet mottagit följande underlag i form av skrivelser och rapporter.</p>
<h2>Utdrag ur Standard för svensk näringsgrensindelning 1992 (SNI 92)</h2>
<h2>– Innehållsbeskrivning och nycklar Avdelning F</h2>
<h2>45 BYGGVERKSAMHET</h2>
<p>Omfattar: – uppförande, renovering och normalt underhåll av byggnader och anläggningar.</p>
<h2>45.1 Mark- och grundarbeten</h2>
<h2>45.11 Rivning av hus; markarbeten</h2>
<h2>45.110 Rivning av hus; markarbeten</h2>
<p>Omfattar: – rivning av byggnader och andra byggkonstruktioner – röjning av byggplatser – jordflyttning: schaktning, utfyllning, utplaning, sprängning, dikning o.d. aktiviteter vid byggande av hus och anläggningar – iordningställande av gruvarbetsplatser genom borttagande av jordlager och annan preparering av mineralfyndigheter.</p>
<p>Omfattar även: – byggplatsdränering – dränering av skogs- och jordbruksarealer</p>
<h2>45.12 Markundersökning</h2>
<h2>45.120 Markundersökning</h2>
<p>Omfattar: – provborrning och provtagning i samband med byggnads- och anläggningsarbete eller i samband med geofysiska, geologiska och liknande undersökningar</p>
<p>Omfattar inte: – olje- och naturgasprospektering, geofysiska, geologiska och seismologiska undersökningar jfr 74.202 – produktionsborrning i anslutning till råpetroleum- och naturgasutvinning jfr 11.200 – brunnsborrning och  -grävning jfr 45.250</p>
<h2>45.2 Bygg- och anläggningsarbeten</h2>
<h2>45.21 Uppförande av hus och andra byggnadsverk</h2>
<h2>45.211 Byggande av hus</h2>
<p>Omfattar: – uppförande, ombyggnad och reparation av  bostads-, butiks-, förvaltnings-, industri-, kontors- och andra husbyggnader</p>
<p>Omfattar även: – uppförande av prefabricerade hus Omfattar inte: – tillverkning av monteringsfärdiga trähus jfr 20.301 – bygginstallationer jfr 45.3 – slutbehandling av byggnader jfr 45.4 – arkitektverksamhet jfr 74.201 – byggkonsultverksamhet jfr 74.202</p>
<h2>45.212 Uppförande av andra byggnadsverk</h2>
<p>Omfattar: – uppförande av olika slag av fasta anläggningar som:  N  broar, viadukter, tunnlar och tunnelbanor</p>
<p>N  linjenät för telekommunikation, rörsystem för transport av gas och vätska, kraftverk och eldistributionsanläggningar</p>
<p>N  vatten- och avloppssystem N  sporthallar</p>
<p>N  vindskydd, annonspelare etc.</p>
<p>Omfattar inte: – arkitektverksamhet jfr 74.201 – byggkonsultverksamhet jfr 74.202 – anläggning av idrottsanläggningar, utomhus, jfr 45.230</p>
<h2>45.22 Takarbeten</h2>
<h2>45.221 Takarbeten av plåt</h2>
<h2>45.229 Övriga takarbeten</h2>
<p>Omfattar: – takläggning takräckning med andra material än plåt – impregnering av tak</p>
<p>Omfattar inte: – Impregnering av husgrunder</p>
<h2>45.23 Anläggning av vägar, flygfält och idrottsanläggningar</h2>
<h2>45.230 Anläggning av vägar, flygfält och idrottsanläggningar</h2>
<p>Omfattar: – anläggning av vägar och gator, cykel- och gångvägar – anläggning av järnvägar – anläggning av flygfält – anläggning av utomhusanläggningar för fritidsändamål, idrottsarenor, stadion, tennisbanor, golfbanor o.d.</p>
<p>Omfattar inte: – förberedande mark- och grundarbeten jfr 45.110</p>
<h2>45.24 Vattenbyggnad</h2>
<h2>45.240 Vattenbyggnad</h2>
<p>Omfattar: – anläggning av:</p>
<p>N  kanaler och andra vattenleder, hamnar, fritidsbåtshamnar (marinor), slussar etc.</p>
<p>N  dammanläggningar, fördämningar – muddring – arbete under vatten</p>
<p>Omfattar inte: – anläggning av vatten- och avloppsledningar jfr 45.212</p>
<h2>45.25 Andra bygg- och anläggningsarbeten</h2>
<h2>45.250 Andra bygg- och anläggningsarbeten</h2>
<p>Omfattar: – byggnadsverksamhet som kräver specialkunskaper eller specialverktyg:</p>
<p>N  pålning och andra grundarbeten N  brunnsborrning och -grävning N  håltagning i betong</p>
<p>N  montering och installation av icke egen-tillverkade stålkonstruktioner</p>
<p>N  murning och stenläggning</p>
<p>N  montering av byggnadsställningar, inkl. uthyrning</p>
<p>N  skorstensmurning och -montering samt anläggning av industriugnar</p>
<p>Omfattar inte: – uthyrning av byggställningar utan montering jfr 71.320</p>
<h2>45.3 Bygginstallationer</h2>
<h2>45.31 Elinstallationer</h2>
<h2>45.310 Elinstallationer</h2>
<p>Omfattar: – elektrisk installation i husbyggnader och anläggningar:</p>
<p>N  elkablar och annan utrustning för elektrisk belysning och uppvärmning</p>
<p>N  telekommunikationssystem N  hissar och rulltrappor</p>
<p>N  brand- och tjuvlarm N  antenner</p>
<p>N  åskledare</p>
<h2>45.32 Isoleringsarbeten</h2>
<h2>45.320 Isoleringsarbeten</h2>
<p>Omfattar: – värme-, ljud- och vibrationsisoleringsarbeten</p>
<h2>45.33 VVS-arbeten</h2>
<h2>45.331 Värme- och sanitetsarbeten</h2>
<p>Omfattar: – rör- och sanitetsinstallationer</p>
<p>Omfattar inte : – installation av elektriska värmesystem jfr 45.310</p>
<h2>45.332 Ventilationsarbeten</h2>
<p>Omfattar: – ventilations- och luftkonditioneringsarbeten</p>
<h2>45.333 Kyl- och frysinstallationsarbeten</h2>
<h2>45.339 Övriga VVS-arbeten</h2>
<p>Omfattar: – gasinstallationsarbeten m.m.</p>
<h2>45.34 Andra bygginstallationer</h2>
<h2>45.340 Andra bygginstallationer</h2>
<p>Omfattar: – belysnings- och signalsystem till vägar, järnvägar, flygfält och hamnar – andra bygginstallationer, ej hänförliga till andra grupper</p>
<h2>45.4 Slutbehandling av byggnader</h2>
<h2>45.41 Puts-, fasad- och stuckatörsarbeten</h2>
<h2>45.410 Puts-, fasad- och stuckatörsarbeten</h2>
<p>Omfattar: (?)</p>
<h2>45.42 Byggnadssnickeriarbeten</h2>
<h2>45.420 Byggnadssnickeriarbeten</h2>
<p>Omfattar: – inmontering och installation av byggnadsdelar: dörrar, fönster, dörr- och fönsterkarmar, trappor, köksinredning o.d. av trä eller andra material – slutbehandling av interiörer såsom tak – flyttning av väggar – montering av inredningar i förråd, lager, kontor etc.</p>
<p>Omfattar inte: – läggning av parkett och andra trägolv jfr 45.430</p>
<h2>45.43 Golv- och väggbeläggningsarbeten</h2>
<h2>45.430 Golv- och väggbeläggningsarbeten</h2>
<p>Omfattar: – kakelsättning och klinkerläggning – läggning av parkett- och andra trägolv – läggning av mjuka mattor och linoleummattor, inkl. mattor av gummi eller plast – täckning av golv eller väggar med mosaik, marmor, granit eller skiffer – tapetsering</p>
<h2>45.44 Måleri- och glasmästeriarbeten</h2>
<h2>45.441 Måleriarbeten</h2>
<p>Omfattar: – invändigt och utvändigt måleriarbete av byggnader och anläggningar, även målning på parkeringsplatser och av vägmarkeringar</p>
<h2>45.442 Glasmästeriarbeten</h2>
<p>Omfattar inte: – installation av fönster och fönsterkarmar jfr 45.420</p>
<h2>45.45 Annan slutbehandling av byggnader</h2>
<h2>45.450 Annan slutbehandling av byggnader</h2>
<p>Omfattar: – installation av privata simbassänger – ång- och sandblästring o.d. av husfasader – annan slutbehandling av byggnader – byggstädning</p>
<h2>45.5 Uthyrning av bygg- och anläggningsmaskiner med förare</h2>
<h2>45.50 Uthyrning av bygg- och anläggningsmaskiner med förare</h2>
<h2>45.500 Uthyrning av bygg- och anläggningsmaskiner med förare</h2>
<p>Omfattar: – uthyrning mot ersättning per tid</p>
<p>Omfattar inte: – uthyrning av byggmaskiner utan förare jfr 71.320</p>
<h2>Beräkningar av likviditetspåverkan</h2>
<p>I exemplen nedan har antagits att företaget initialt löst sitt ökade kapitalbehov via checkkredit, där räntesatsen i dagsläget ofta uppgår till cirka 9 procent. Eftersom räntan är en avdragsgill kostnad motsvarar denna procentsats en nettokostnad på 6,5 procent. Då betalningsmottagaren tillgodoräknas intäktsränta motsvarande skattekontots räntesats på inbetalat belopp fram till tidpunkten för omföring eller utbetalning reduceras räntekostnaden. Intäktsräntan, som är skattefri, uppgår f.n. till 1,8 procent. Med beaktande av intäktsräntan reduceras räntekostnaden således med 1,8 procentenheter och i exemplen används därför räntesatsen 4,7 procent (6,5–1,8).</p>
<p>I många fall kan antas att företagen, redan från starten eller på sikt, kommer att lösa finansieringen på annat och mer kostnadseffektivt sätt än just checkkredit.</p>
<p>Så fort ansökan och deklaration inkommit skall innestående medel betalas ut eller omföras. Det är inte meningen att detta skall ske först påföljande månad. Inga medel på entreprenadkontot är ”öronmärkt”. All handläggning skall dessutom ske skyndsamt. På så sätt är visar alltså beräkningarna också en högre likviditetspåverkan än vad som egentligen kan förväntas.</p>
<p>Exempel 1:</p>
<h2>Entreprenadavdrag 40 procent</h2>
<p>Ett företag med en årsomsättning på 12 miljoner kronor (exklusive moms) fakturerar månatligen utförda arbeten på 1 miljon kronor där betalning i genomsnitt inkommer den 15 i respektive månad, som exempel april månad. Arbetet utförs av egna anställda och företaget har inga materialkostnader. Om avdrag görs med 40 procent erhåller företaget endast 600 000 kronor kontant – bortsett från momsen som ej berörs. Resterande 400 000 kronor tillgodoräknas företaget den 12 maj, för att kvittas mot arbetsgivaravgifter och innehållen källskatt etc.</p>
<p>Ett genomsnittligt ökat kapitalbehov på 360 000 kronor ([15+12=] 27 dagar/30 x 400 000) uppkommer, vilket motsvarar en årlig räntekostnad på 16 920 kronor, dvs. 0,14 procent av årsomsättningen. Det ökade kapitalbehovet om 360 000 kronor utgör 3 procent av årsomsättningen.</p>
<p>Exempel 2:</p>
<h2>Entreprenadavdrag 30 procent</h2>
<p>Om avdraget uppgår till 30 procent blir den genomsnittliga ökningen av kapitalbehovet 270 000 kronor (27/30 dagar x 300 000), vilket motsvarar en årlig räntekostnad på 12 690 kronor, dvs. 0,11 procent av årsomsättningen.</p>
<p>Om avdraget endast skall vara 30 procent skall eventuella materialkostnader också ingå i underlaget för entreprenadavdraget. Likviditetspåverkan kan, om materialkostnadsdelen uppgår till 60 procent, beräknas enligt följande.</p>
<p>Företaget har rätt att återfå 60 procent av till skattemyndigheten inbetalat belopp, dvs. 180 000 kronor (60 procent x 300 000). Dessa beräknas kunna utbetalas till företaget först den 26 maj.</p>
<p>Här uppkommer ett ytterligare genomsnittligt kapitalbehov på 84 000 kronor (180 000 x 14/30 dagar), dvs. totalt 354 000 kronor, vilket motsvarar en årlig räntekostnad på 16 638 kronor, dvs. 0,14 procent av årsomsättningen.</p>
<p>Det finns dock normalt sett ingen anledning att skattemyndigheten skulle behålla de medel som avsett materialkostnader 14 dagar längre än de övriga medlen, varför likviditetspåverkan i realiteten blir något lägre.</p>
<p>Exempel 3:</p>
<p>Exemplet avser ett företag med årsomsättning på 3 miljoner kronor (exklusive moms).</p>
<p>Företaget fakturerar månatligen utförda arbeten på 250 000 kronor (exklusive moms) där betalning i genomsnitt inkommer den 15 i respektive månad. Om avdrag görs med 40 procent (40 procent x 250 000 = 100 000 kronor) får företaget 150 000 kronor kontant. Resterande 100 000 kronor tillgodoräknas företaget den 12 i nästa månad.</p>
<p>Det uppkommer då ett genomsnittligt ökat kapitalbehov på 90 000 kronor ([15+12] = 27 dagar/30 x 100 000) .</p>
<p>Det ökade kapitalbehovet om 90 000 kronor motsvarar 3,0 procent av årsomsättningen eller en årlig räntekostnad på 4 230 kronor netto. Räntekostnaden motsvarar 0,14 procent av årsomsättningen.</p>
<p>Exempel 4:</p>
<p>Samma förutsättningarna som i exempel nr 3, men avdrag uppgår endast till 30 procent.</p>
<p>Företaget fakturerar månatligen utförda arbeten på 250 000 kronor (exklusive moms) där betalning i genomsnitt inkommer den 15 i respektive månad. Om avdrag görs med 30 procent (30 procent x 250 000 = 75 000 kronor), får företaget 175 000 kronor kontant. Resterande 75 000 kronor tillgodoräknas företaget den 12 i nästa månad.</p>
<p>Det uppkommer då ett genomsnittligt ökat kapitalbehov på 67 500 kronor ([15+12] = 27 dagar/30 x 75 000).</p>
<p>Det ökade kapitalbehovet om 67 500 kronor motsvarar 2,2 procent av årsomsättningen eller en årlig räntekostnad på 3 172 kronor netto. Räntekostnaden motsvarar 0,11 procent av årsomsättningen.</p>
<p>Om 60 procent av fakturerat belopp avser materialkostnader har företaget rätt att återfå 60 procent av till skattemyndigheten inbetalat belopp (60 procent x 75 000 = 45 000 kronor), som utbetalas till företaget 14 dagar senare, dvs. den 26 i månaden. I denna del uppkommer ett ytterligare kapitalbehov på i genomsnitt 21 000 kronor (45 000 x 14/30 dagar). Totala kapitalbehovet skulle i sådana fall öka med 88 500 kronor (67 500 + 21 000), vilket motsvarar knappt 3 procent av årsomsättningen eller en årlig räntekostnad på 4 160 kronor netto (88 500 x 4,7 procent). Räntekostnaden motsvarar 0,14 procent av årsomsättningen.</p>
<p>Anmärkas bör även här att det normalt sett inte finns någon anledning till att skattemyndigheten skulle behålla de medel som avsett materialkostnader 14 dagar längre än de övriga medlen, varför likviditetspåverkan i realiteten blir något lägre.</p>
<h2>Sammanställning av ökat kapitalbehov respektive ökad räntekostnad netto *)  i procent av årsomsättningen</h2>
<p>*) Räntekostnad netto (efter skattekonsekvenser) är beräknad efter en bruttoränta på 9 procent med beaktande av skattefri intäktsränta på 1,8 procent.</p>
