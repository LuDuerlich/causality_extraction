<h1>Sammanfattning</h1>
<h2>Utredningens arbete</h2>
<p>Utredningen har utifrån regeringens direktiv 2013:31 kartlagt och analyserat förutsättningar för Arbetsförmedlingens arbete med att motverka felaktiga utbetalningar inom den arbetsmarknadspolitiska verksamheten. Kartläggningen avser risker och förekomsten av oegentligheter, överutnyttjande och andra felaktigheter i samband med utbetalning av ekonomiska ersättningar som lämnas till arbetsgivare/anordnare och externa leverantörer av tjänster för stöd till personer med svag förankring på arbetsmarknaden. Utredningen lämnar förslag till åtgärder mot felaktiga utbetalningar inom den arbetsmarknadspolitiska verksamheten, vilket också är ett uppdrag i enlighet med direktiven.</p>
<p>Utredningen har genomfört ett stort antal intervjuer med företrädare för Arbetsförmedlingen både på nationell nivå och i marknadsområdena. Utredningen har haft samråd med företrädare för arbetsmarknadens organisationer. Fyra seminarier har genomförts varav ett i form av erfarenhetsutbyte mellan företrädare för olika berörda myndigheter. Ämnet för detta seminarium var ”Hur motverka felaktiga utbetalningar inom välfärdssystemet”.</p>
<p>I form av en webbenkät till chefer ute i Arbetsförmedlingens marknadsområde har utredningen fått in ett underlag som redovisas i föreliggande betänkande i kapitel 3. Skatteverket har varit utredningen behjälplig med en avstämning av vissa uppgifter från Arbetsförmedlingen relativt skattelagstiftningen. Dessa data redovisas i kapitel 10.</p>
<p>I betänkandet görs en genomgång av tidigare utredningar och rapporter, som rör arbetet med att motverka felaktiga utbetalningar, se kapitel 2. Arbetsförmedlingens uppdrag och de regelverk som styr verksamheten redovisas i kapitel 3.</p>
<h2>Sammanfattande bedömning</h2>
<p>Förutsättningarna för Arbetsförmedlingens arbete har förändrats dels avseende sammansättningen av de arbetssökande, dels också i form av förändringar i regelverket och i samhället. De personer som är inskrivna på Arbetsförmedlingen har i större utsträckning en svag förankring på arbetsmarknaden och behöver stöd på olika sätt.</p>
<p>Utredningen redovisar ett antal risker för felaktiga utbetalningar inom den arbetsmarknadspolitiska verksamheten. Orsakerna till riskerna finns på flera nivåer. Det komplexa regelverket som styr verksamheten med arbetsgivarstöd och övriga program är en övergripande risk . Regleringarna av de olika arbetsmarknadspolitiska programmen är komplex och till övervägande del fokuserade på villkoren för den som är arbetssökande/arbetslös. Arbetsförmedlingens möjligheter att i beslut tydliggöra under vilka villkor ekonomisk ersättning utgår – till en arbetsgivare, leverantör eller anordnare – är begränsade.</p>
<h2>Interna risker för felaktiga utbetalningar – Arbetsförmedlingen</h2>
<p>• Ansvarsfördelningen i kontrollstrukturen är spridd på olika sakavdelningar vid Arbetsförmedlingens huvudkontor. Ekonomiavdelningen har det samlade ansvaret för att motverka felaktiga utbetalningar, vilket innebär att säkerställa utbetalningsrutiner, göra avstämningar mot Skatteverket och kontrollutredningar. Utredningen anser det är oklart hur kontrollen av utbetalningar förhåller sig till hela processen intern styrning och kontroll.</p>
<p>• Det saknas en samordning av programverksamheten och gemensamma strukturerade riskbedömningar för den samlade programverksamheten. Myndigheten har inte i tillräcklig omfattning använt sina möjligheter att utfärda verkställande föreskrifter för de olika programmen.</p>
<p>• Kopplingen mellan det ansvar chefer i marknadsområdena har enligt arbetsordningen och de systemstöd som cheferna har för att fullfölja sina ansvar haltar. Ett stort ansvar ligger på de enskilda arbetsförmedlarna, som ställs inför svåra avgöranden om vad som ska prioriteras. Informationen från huvudkontoret vid implementering av olika nya program och förändringar är inte tillräckligt strukturerad, vilket kan göra att beslut fattas på felaktiga grunder, som kan leda till felaktiga utbetalningar.</p>
<p>• Arbetsrotation i syfte att motverka korruption och risk för felaktiga utbetalningar är inte vanligt förekommande.</p>
<h2>Externa risker för felaktiga utbetalningar i Arbetsförmedlingens verksamhet</h2>
<p>Det finns arbetsgivare som systematiskt utnyttjar arbetsgivarstöden. Verksamheten med kompletterande aktörer är fortfarande under utveckling. Kontrollrutinerna av denna verksamhet var hösten 2013 ännu inte säkerställda.</p>
<p>Utredningen anser vidare att samverkan med andra berörda myndigheter inte är tillräckligt förankrad på ledningsnivå. Utredningen ser också risker i det sätt som Arbetsförmedlingen har försökt marknadsföra möjligheten för arbetsgivare att få anställningsstöd.</p>
<h2>Bedömning av omfattningen av felaktigheter</h2>
<p>Utredningen har inte gjort någon förnyad skattning av omfattningen på felaktiga utbetalningar från den arbetsmarknadspolitiska verksamheten. De skattningar som gjorts av tidigare utredningar med metoden Expert Elicitation har allt eftersom bedömts ge mycket grova skattningar, som inte är till nytta i ett utvecklingsarbete. Utredningens anser att faktainsamling och analys av vilka risker som finns inom ramen för Arbetsförmedlingens uppdrag är mer relevant för att kunna utveckla en lämplig modell för arbetet med att motverka felaktiga utbetalningar.</p>
<h2>Utredningens överväganden och förslag</h2>
<p>De förslag som utredningen presenterar bör övervägas av dels rege- ringen, dels Arbetsförmedlingen. Utredningens har två övergrip- ande förslag. Det ena förslaget är att regeringen i förordningar bör tydliggör och samordna vilka gemensamma grundläggande villkor som bör gälla för ekonomiskt stöd eller ersättning till arbetsgivare och anordnare som tar på sig uppdrag inom ramen för den arbets- marknadspolitiska verksamheten. Det andra övergripande förslaget är i form av en rekommendation till Arbetsförmedlingen att över- väga en sammanhållen kontrollpolicy och kontrollstruktur för alla program.</p>
<p>De flesta stödmottagare, arbetsgivare, externa leverantörer och anordnare vill sannolikt följa de villkor som gäller och därmed göra ”rätt för sig”. Vissa aktörer tänjer på de gränser som gäller. Därut- över finns en mindre grupp som mer systematiskt utnyttjar syste- met. Risken att göra oavsiktliga fel i handläggningen finns alltid, men med ett tydligt regelverk och ett funktionellt systemstöd kan andelen oavsiktliga fel reduceras.</p>
<p>Arbetsförmedlingens uppdrag att utveckla rutiner och stöd- strukturer för medarbetare, arbetssökande och stödmottagare/leve- rantörer och anordnare blir komplicerat eftersom regelverket är komplicerat. Villkoren för arbetsgivare och anordnare är i de flesta fall kopplade till att Arbetsförmedlingen anvisar en person som uppfyller de villkor som regleras i en förordning. Utredningens överväganden och förslag sammanfattas i det följande:</p>
<p>• Regeringskansliet bör göra risk och konsekvensbedömningar när förordningar för arbetsmarknadspolitiska program utarbe- tas. Arbetsförmedlingen och Skatteverket bör kunna bidra med underlag och förslag till åtgärder.</p>
<p>• Regeringen bör överväga att ge Arbetsförmedlingen mandat att göra arbetsmarknadspolitiska bedömningar även för nystarts- jobb och yrkesintroduktionsanställningar.</p>
<p>• I syfte att göra regelverket mer enhetligt och tydligt bör rege- ringen överväga att föreskriva vilka enhetliga gemensamma grundläggande  krav som arbetsgivare och även så kallade anord- nare ska uppfylla för arbetsmarknadspolitiskt stöd. En enhetlig och tydlig reglering ska också ge förutsättning för omprövning av beslut om stöd. De gemensamma regleringarna bör så långt som möjligt samlas på ett ställe och dubbelregleringar tas bort.</p>
<p>• Regeringen bör i särskild ordning överväga att i bidragsbrotts- lagen och lagen om underrättelseskyldighet vid felaktiga utbetal- ningar inom välfärdssystemen inkludera arbetsgivarstöden inom arbetsmarknadspolitiken.</p>
<p>• I särskild ordning finns det även anledning att utreda möjlig- heten för Arbetsförmedlingen att få besluta om att ta ut en sanktionsavgift vid lindrigare överträdelser, till exempel sådana som är ringa eller vårdslöst bidragsbrott.</p>
<p>• Utredningen har konstaterat att i ”Översynen av Arbetsförmed- lingen” enligt regeringens direktiv 2014:15 ska en analys göras av hur Arbetsförmedlingen använder kompletterande aktörer och vid behov föreslå förändringar i användandet av dessa. Detta ligger i linje med vad utredningen konstaterat. Den interna styr- ningen och kontrollen i verksamheten med kompletterande aktörer hade hösten 2013 inte utvecklats i tillräcklig omfattning för att motverka felaktiga utbetalningar.</p>
<p>• Utredningen anser att regeringen och utredningen om ”Översynen av Arbetsförmedlingen” bör överväga om den verksamhet som bedrivs under sysselsättningsfasen i större projekt hos anord- nare antingen bör upphandlas på samma sätt som verksamheten i de två första faserna av garantierna eller utlysas.</p>
<p>• Utredningen föreslår att regeringen i regleringsbrev också ger Arbetsförmedlingen i uppdrag att i särskild ordning redovisa kostnaderna för och finansieringen av ett mer sammanhållet kontrollsystem som är dimensionerat utifrån verksamhetens förutsättningar och omfattning.</p>
<p>• Regeringen bör ge ett gemensamt uppdrag till Arbetsförmed- lingen, Försäkringskassan och Skatteverket att ta fram gemen- samma former och metoder för att regelbundet och systema- tiskt granska utbetalningar från välfärdssystemet till arbets- givare/anordnare och externa leverantörer.</p>
