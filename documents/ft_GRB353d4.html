<h1>B I L A G A 4</h1>
<h2></h2>
<p>Statistiska centralbyrån (SCB)</p>
<p>Rapport från en undersökning genomförd oktober-december 2002 (2003-03-19)</p>
<p>Bilaga 2 Frågeblanketten inkl. informationsbrev</p>
<p>Bilaga 3 Tabellbilaga</p>
<h2>1. Inledning</h2>
<p>Enkätprogrammet vid Statistiska centralbyrån (SCB) har under perioden oktober - december 2002 genomfört en enkätundersökning på uppdrag av den statliga ”Dentalmaterialutredningen – vård och bemötande”. Utredningen har tillsatts för att ge förslag till hur kunskaperna bör öka för att förbättra vård och bemötande av patienter som relaterar sina symtom till amalgam och andra dentala material. Resultaten från enkätundersökningen ska användas som underlag för utredningens kommande ställningstagande.</p>
<p>Undersökningen genomfördes som en postenkät med en skriftlig påminnelse samt bortfallsuppföljning via telefonintervju. Populationen utgjordes av tandläkare och läkare. De senare verksamma inom den öppna hälso- och sjukvården. Totalt var det 768 tandläkare och 650 läkare som besvarade frågeblanketten, vilket är 78 respektive 66 procent av urvalet. Frågeblanketterna registrerades via skanning, varefter datafil och tabeller framställdes.</p>
<p>Marie Andersson har varit undersökningsledare, Fredrik Hult har varit produktionsansvarig och Leif Lemon har ansvarat för urvalsdragningen.</p>
<h2>2. Resultat</h2>
<p>I detta avsnitt redovisas resultat från enkäten i form av tabeller och diagram. De korstabeller som förekommer har tagits fram i samråd med Dentalmaterialutredningen. I flera av frågorna presenteras resultat endast avseende tandläkare, men tabeller för såväl tandläkare som läkare finns i tabellbilagan.</p>
<h2>Kunskaper, färdigheter och möjligheter</h2>
<p>På frågan om hur man fått sina kunskaper om diagnostisering och behandling av patienter som relaterar sina symtom till amalgam eller andra dentala material, svarar en majoritet att det är genom att läsa i tidskrifter (tabell 1). Detta gäller såväl bland tandläkare som läkare. Bland tandläkarna är det dessutom en ganska hög andel, cirka två tredjedelar, som fått denna kunskap genom fort- eller vidareutbildning. 41 procent av tandläkarna har fått dessa kunskaper i sin grundutbildning. Motsvarande siffra för läkarna är 19 procent.</p>
<p>Bland de tandläkare som är under 30 år uppger samtliga att de fått sina kunskaper i grundutbildningen. Ungefär hälften (55 procent) i åldern 30–49 år har fått dessa kunskaper i grundutbildningen och bland dem som är 50 år eller äldre är det ungefär en fjärdedel (24 procent). Tandläkare som är 30 år eller äldre har till största delen fått dessa kunskaper genom fort-/vidareutbildning samt genom att läsa i tidskrifter.</p>
<p>I denna fråga kunde flera svarsalternativ anges.</p>
<p>Bland tandläkarna är det vanligt att fortlöpande skaffa nya kunskaper genom information från Socialstyrelsen/Kunskapscenter för Dentala Material eller genom att läsa facklitteratur (tabell 2). Detsamma gäller bland läkarna, men här är det betydligt lägre andelar som uppgivit detta. Bland läkarna har över 50 procent angivit att de inte skaffar sig några kunskaper inom ämnet då detta inte är aktuellt i deras yrkesutövning. I denna fråga kunde flera svarsalternativ anges.</p>
<p>Vid en bedömning av sina egna färdigheter och praktiska möjligheter att ta hand om patienter som relaterar sina problem till dentala material, har tandläkarna angivit högre värden jämfört med läkarna. Detta framgår av tabell 3. Möjligheterna att remittera till specialist anses goda av 70 procent av tandläkarna. Bland läkare är det 37 procent som anser att dessa möjligheter är bra. Möjligheterna att informera patienterna anses bland en ganska stor andel (64 procent) läkare vara bristfälliga. Mer än hälften av tandläkarna anser sig ha goda färdigheter och praktiska möjligheter att informera patienterna om symtom som är relaterade till dentala material.</p>
<p>De områden som uppvisar de största skillnaderna mellan tandläkare och läkare är att diagnosticera och behandla, där 76 respektive 88 procent av läkarna uppger att deras färdigheter och möjligheter är bristfälliga. Motsvarande andelar bland tandläkarna är 21 respektive 17 procent.</p>
<h2>(fråga 5)</h2>
<p>Tandläkare, procentuell fördelning</p>
<p>Läkare, procentuell fördelning</p>
<p>Om man väljer att titta närmare på tandläkarna fördelat på en grov indelning i åldersklasser, framgår av diagram 1 att skillnaderna mellan åldersklasserna ”30–49 år” och ”50 år eller äldre” inte är speciellt stora. Gruppen ”Under 30 år” avviker dock något i och med att deras svar i högre grad är koncentrerade omkring värdet 3. Yngre läkare och tandläkare har inte så ofta bedömt sina kunskaper som mycket goda, men inte heller mycket bristfälliga som övriga åldersgrupper. Alternativet ”Att remittera till specialist” har dock ett mönster som avviker från övriga frågor vid jämförelse mellan olika åldersklasser. Svarsfördelningen i denna fråga är ganska lika mellan åldersklasserna.</p>
<h2>Diagram 1. Hur bedömer du dina färdigheter och praktiska möjligheter när det gäller omhändertagande av patienter som relaterar sina symtom till amalgam och andra dentala material? (fråga 5)</h2>
<p>Tandläkare fördelat efter åldersklasser, procentuell fördelning.</p>
<p>Att diagnosticera brist f älliga</p>
<p>Att behandla brist f älliga</p>
<p>Att informera patienten</p>
<p>Under 30 år 30-49 år 50 år eller äldre</p>
<p>På frågan om hur man får reda på vilka substanser dentala material innehåller svarar 90 procent av tandläkarna att det är genom att läsa innehållsdeklarationen. Det är också vanligt att tandläkarna kontaktar tillverkaren för att få mer kunskaper om materialet. Hälften av läkarna uppger att de får kunskaper av behandlande tandläkare, dock anger 48 procent att de har svårt att få kunskaper om innehållet i dentala material. I denna fråga kunde flera svarsalternativ anges.</p>
<h2>Diagram 2. Hur får du reda på vilka substanser dentala material innehåller? (fråga 13)</h2>
<p>Genom att läsa innehållsdeklarationen</p>
<p>Genom att kontakta företaget som tillverkar eller säljer materialet</p>
<p>Genom samtal med kollegor</p>
<p>Genom att kontakta behandlande tandläkare</p>
<p>Annan källa, ange vilken</p>
<p>Jag har svårt att få reda på detta</p>
<h2>Biverkningar</h2>
<p>I frågan som handlar om att bedöma biverkningar av olika dentala material uppger en stor andel av läkarna att de inte har någon åsikt. Andelarna varierar mellan 25 procent för amalgam och 78 procent för glasjonomer.</p>
<p>Bland tandläkarna bedömer man att de största biverkningsriskerna finns för materialet plast/komposit, följt av amalgam (diagram 3). De lägsta biverkningsriskerna bedömer man föreligger för icke metallbundna keramer samt titan. Mellan tandläkare verksamma inom offentlig respektive privat sektor föreligger ingen större skillnad.</p>
<p>Tandläkare under 30 år bedömer biverkningsriskerna som mindre än vad tandläkare i övriga åldrar gör. Detta gäller för samtliga dentala material som ingick i frågan.</p>
<h2>Diagram 3. Hur stora bedömer du själv biverkningsriskerna av följande dentala material? (fråga 6)</h2>
<p>Endast tandläkare, procentuell fördelning.</p>
<p>Obefintliga</p>
<p>Glasjonomer</p>
<p>Har ingen åsikt</p>
<p>Guld</p>
<p>Titan</p>
<p>En fråga i blanketten gick ut på att man skulle ta ställning till ett antal påståenden. Många bland läkarna uppger att de inte har någon åsikt i dessa frågor. Det påstående som flest läkare valt att ta ställning till är ”Det finns ofta en psykisk eller psykosomatisk bakgrund till de symtom som patienter relaterar till amalgam”. 69 procent instämmer i detta påstående, 5 procent uppger att de inte instämmer. Dessa siffror överensstämmer ganska väl med tandläkarnas svar på denna fråga där siffrorna är 68 respektive 8 procent (tabell 4).</p>
<p>Av tabell 4 framgår att tandläkarna har ganska olika uppfattningar om huruvida amalgam är det hållbaraste tandfyllningsmaterialet - svaren fördelar sig ganska jämt över skalan på hur mycket man instämmer i påståendet. En stor del av tandläkarna instämmer i att amalgam kan ge upphov till allergi, att amalgam läcker kvicksilver och att de som är sjuka av amalgam uppvisar ett brett spektrum av symtom. De flesta håller dock inte med om att amalgam kan ge upphov till diffusa symtom som trötthet och muskelvärk. 13 procent instämmer i påståendet att guld aldrig kan ge upphov till allergier och över hälften instämmer i påståendet att guld i kontakt med amalgam ökar risken för kvicksilverläckage. En majoritet (76 procent) instämmer inte i påståendet att allergiska reaktioner mot dentala material endast uppträder i munhålan.</p>
<p>Endast tandläkare, procentuell fördelning.</p>
<h2>Kontakt med patienter</h2>
<p>I frågan om hur många av tandläkarnas egna patienter som relaterade sina sjukdomssymtom till amalgam var det partiella bortfallet 13 procent. Av dem som svarade hade omkring en tredjedel inga sådana patienter. Tandläkare som arbetar privat har fler patienter som relaterar sjukdomssymtom till amalgam jämfört med tandläkare inom den offentliga tandvården. Av tabell 5 framgår att flertalet tandläkare har få av dessa patienter och att en mindre andel tandläkare har ett stort antal patienter med amalgamproblem. 5 procent av de privata tandläkarna har 50 sådana patienter eller fler. Siffran för tandläkare inom den offentliga vården är en procent.</p>
<p>Vid en grov uppskattning utifrån de antalsuppgifter som angivits i fråga 7 framgår att tandläkare inom den offentliga tandvården har haft omkring 13 000 patienter som relaterat sina symtom till amalgam  under 2001. Det är ungefär hälften så många som bland tandläkare inom privat sektor, där antalet uppskattas till ungefär 26 000 patienter. Av de patienter som relaterade sina symptom till amalgam var det drygt 5 000 inom den offentliga tandvården som beslutade byta fyllningar. Motsvarande antal hos de privata tandläkarna uppskattas till drygt 15 000 patienter.</p>
<p>Drygt 40 procent av tandläkarna anger att de haft patienter som relaterat sina sjukdomssymtom till andra dentala material  än amalgam. Knappt 30 procent av tandläkarna uppger att de haft patienter som beslutat byta sina fyllningar. Antalet patienter uppskattas till cirka 12 000, vilka fördelar sig ganska jämt mellan offentlig och privat sektor. Av dessa var det cirka 5 500 som beslutade byta sina fyllningar.</p>
<p>Endast tandläkare, procentuell fördelning</p>
<p>Tandläkare får frågor om biverkningar av dentala material oftare än läkare, vilket kan utläsas av diagram 4. Nära en femtedel av tandläkarna har fått sådana frågor varje vecka eller oftare under det senaste året. Av läkarna uppger 37 procent att de aldrig fått frågan om biverkningar av dentala material under det senaste året. Motsvarande siffra för tandläkarna är 4 procent.</p>
<h2>Diagram 4. Hur ofta har du fått frågor om biverkningar av den- tala material av dina patienter under det senaste året? (fråga 8)</h2>
<p>I diagram 5 och 6 redovisas svaren på frågor om vårdgivarens uppfattning av hur patienter som relaterar sina problem till dentala material uppfattar den vård och det bemötande de får. I båda frågorna har omkring hälften av läkarna angivit ”Vet ej”. Svaren från övriga läkare tyder på att de upplever sina patienter som något mindre nöjda än vad tandläkarna gör. 14 procent av läkarna anger att patienterna är nöjda med den vård de ger och 28 procent uppger att de upplever att patienterna är nöjda med det bemötande de ger. När det gäller tandläkarna uppger 69 procent att patienterna är nöjda med den vård de ger och 74 procent av tandläkarna anger att de upplever att patienterna är nöjda med vården. Läkarna anger i högre grad än tandläkare att de har patienter som är missnöjda med den vård och det bemötande de kan ge.</p>
<h2>Diagram 5. Hur upplever du att dina patienter, som relaterar sina symtom till amalgam eller andra dentala material, uppfattar den vård du ger? (fråga 9)</h2>
<h2>Diagram 6. Hur upplever du att dina patienter, som relaterar sina symtom till amalgam eller andra dentala material, uppfattar ditt bemötande? (fråga 9)</h2>
<h2>Administration</h2>
<p>Cirka en tredjedel av tandläkarna och nästan två tredjedelar av läkarna har aldrig sett den blankett som rekommenderas för att anmäla biverkningar av dentala material (tabell 6). 42 respektive 36 procent har ingen åsikt om blanketten. Av tandläkarna ansåg 6 procent att den var svår att förstå och 19 procent att den var lätt att fylla i.</p>
<p>Det är 4 procent av tandläkarna som har anmält biverkningar från något dentalt material det senaste året (fråga 11b). 96 procent av tandläkarna har således inte anmält några biverkningar. 71 procent av dessa uppger att det beror på att de inte upptäckt några sådana, 6 procent anser att det är alltför krångligt och 23 procent har angivit ”Annan anledning”.</p>
<p>Frågan ställdes om respondenten kände till tandvårdsförordningens 6 och 7 §§. 79 procent av tandläkarna kände till dessa paragrafer och 21 procent uppger att de inte kände till dem. Bland läkarna rådde det omvända förhållandet. 23 procent kände till dessa paragrafer i tandvårdsförordningen och 77 procent kände inte till dem (tabell 7).</p>
<p>I fråga 12 b angavs påståenden som man skulle kryssa i för att markera om de utgjorde villkor för att få tandvård beviljad enligt 7 § tandvårdsförordningen. Frågan skulle endast besvaras av dem som svarat ”Ja” på fråga 12a. Flera svarsalternativ kunde anges. Två av påståendena var korrekta. Det var dock två icke korrekta påståenden som fick flest markeringar. 84 procent av tandläkarna svarade att ”Konstaterad lichen i kontakt med tandfyllningar” krävdes för att få bidrag beviljade och 76 procent svarade att ”Bevisat samband mellan det dentala materialet och sjukdomssymtomen” krävdes. 29 procent svarade ”Att läkaren upprättar en behandlingsplan” krävs, vilket var korrekt.</p>
<h2>Diagnos, behandling och uppföljning</h2>
<p>En fråga gällde rutiner för uppföljning av patienter som bytt tandfyllningsmaterial (tabell 8). 67 procent av tandläkarna svarade att de följer upp dessa patienter. Av läkarna svarar 8 procent att uppföljning sker.</p>
<p>I tabell 9 redovisas hur väl tandläkare och läkare instämmer i ett antal påståenden.</p>
<p>Påståendena i sin helhet lyder som följande: 1. Ökad forskning behövs för att kunna ställa diagnos på patienter som anser sig sjuka av dentala material. 2. Regionala specialkliniker behöver inrättas för utredning av patienter som relaterar sina symtom till amalgam och andra dentala material. 3. Samarbete mellan läkare och tandläkare är nödvändigt vid behandling av patienter som anser sig sjuka av dentala material. 4. Tandläkare behöver specialutbildning för att kunna behandla patienter med hög känslighet för metaller. 5. Utbildning om biverkningar av dentala material behöver öka.</p>
<p>Av tabellen framgår att det inte är några extremt stora skillnader mellan svaren från tandläkarna och läkarna. Dock svarar läkarna i högre grad att de inte har någon åsikt. Både tandläkarna och läkarna anser att mer forskning behövs. 78 respektive 61 procent instämmer i detta påstående. När det gäller regionala specialistkliniker svarar drygt en femtedel av läkarna att de inte har någon åsikt i denna fråga. Både tandläkarna och läkarna anser att tandläkare och läkare bör samarbeta när det gäller vård av patienter som relaterar sina symtom till dentala material. 89 respektive 69 procent instämde i detta påstående. Av tandläkarna instämde 71 procent att det behövs utbildning om biverkningar av dentala material. Drygt hälften av läkarna instämde i detta påstående.</p>
<p>Tandläkare/Läkare, procentuell fördelning.</p>
<h2>Särskilda frågor till tandläkare</h2>
<p>När det gäller bedömning av lämplighet av olika material svarade 35 procent att amalgam är ”Inte lämpligt” medan 9 procent angav ”Mycket lämpligt”. ”Mycket lämpligt” angav 66 procent av tandläkarna för icke-metallbundna keramer och 61 procent ansåg detta när det gällde titan.</p>
<h2>Diagram 7. Hur bedömer du lämpligheten av följande tandfyll- ningsmaterial i dagens läge? (fråga 16)</h2>
<p>På frågan om hur huruvida man använder amalgam som tandfyllningsmaterial på sina patienter (fråga 17) svarar 36 procent av tandläkarna ”Ja” medan 64 procent svarar ”Nej”. Det partiella bortfallet i denna fråga var 9 procent.</p>
<p>Av svaren på frågan om hur man bedömer sina färdigheter för alternativa dentala material framgår att bäst färdigheter gäller för plast/komposit och det material tandläkarna upplever att de har sämst färdigheter att hantera är titan (tabell 10). Vid jämförelse mellan tandläkare inom offentlig respektive privat sektor är skillnaderna ganska små. Färdigheter när det gäller guld är dock bättre inom den privata sektorn.</p>
<h2>(fråga 18)</h2>
<p>Offentlig sektor/privat, procentuell fördelning</p>
<p>I tabell 11 görs jämförelser mellan olika åldersklasser för frågan om man anser att det finns fullgoda alternativ till amalgam. Majoriteten anser att det finns fullgoda alternativ till amalgam. Det är inte speciellt stora skillnader i åsikter mellan olika åldrar. Andelen tandläkare som svarat att de inte vet ökar dock något med stigande ålder.</p>
<p>I diagram 8 redovisas olika åtgärder som kan vidtas vid byte av tandfyllningsmaterial hos känsliga personer.</p>
<p>Frågorna i sin helhet lyder: 1. Jag informerar patienten om hur han eller hon kan stärka kroppen före sanering, t.ex. med vitaminer och mineraler. 2. Jag använder speciell teknik vid urborrning för att minska risken för läckage av ämnen patienten är känslig mot. 3. Jag använder kofferdam för att skydda patienten mot ämnen han eller hon inte tål. 4. Jag använder kraftigt utsug för att minska risken att patienten andas in ämnen som han eller hon är känslig för. 5. Jag erbjuder patienten någon form av friskluftsmask. 6. Annan åtgärd. 7. Jag vidtar inga särskilda försiktighetsåtgärder.</p>
<p>Att använda kofferdam samt kraftigt utsug är de åtgärder som är vanligast att vidta vid byte av tandfyllningsmaterial hos känsliga personer. Båda dessa alternativ har markerats av ungefär 50 procent av de svarande. Den åtgärd som används minst är friskluftsmask. Det kan även noteras att 23 procent angivit att de inte vidtar några särskilda försiktighetsåtgärder. I denna fråga kunde flera svarsalternativ anges.</p>
<h2>Diagram 8. Vilka åtgärder vidtar du vid byte av tandfyllnings- material hos känsliga personer? (fråga 20)</h2>
<h2>3. Teknisk rapport</h2>
<p>Population och urval Populationen, dvs. de objekt som man vill kunna dra slutsatser om, utgörs i denna undersökning av läkare och tandläkare. Totalt bestod populationen av 12 811 personer år 2002.</p>
<p>För att kunna dra ett urval från populationen skapas en urvalsram som avgränsar, identifierar och möjliggör koppling till objekten i populationen. Från urvalsramen dras sedan ett urval enligt vedertagen statistisk urvalsmetod, i detta fall ett stratifierat obundet slumpmässigt urval (STOSU).</p>
<p>Urvalsramen i denna undersökning har skapats utifrån utbildningsregistret kombinerat med sysselsättningsregistret och består av personer som har tandläkarrespektive läkarutbildning och är förvärvsarbetande. För läkarna gäller även att de ska vara verksamma inom den öppna hälso- och sjukvården samt ej ha annan specialistkompetens än inom allmänmedicin. Från ramen drogs ett stratifierat obundet slumpmässigt urval om 2 020 personer med hjälp av det egenutvecklade urvalsprogrammet Ursula 32.</p>
<p>Då det är av intresse att jämföra undersökningsresultaten uppdelat på tandläkare respektive läkare skapades separata strata av populationen för dessa båda grupper. På så sätt är man garanterad att få med tillräckligt många personer från båda grupperna i urvalet.</p>
<p>Ett stratifierat obundet slumpmässigt urval av n objekt inom respektive strata, i denna undersökning 1 010 objekt i vardera stratumet, innebär att alla urval av storleken n inom strata är lika sannolika. Detta innebär att alla objekt inom strata har samma sannolikhet att komma med i urvalet.</p>
<p>Innan frågeblanketten sändes ut genomfördes en kontroll av personerna i urvalet mot det senaste befolkningsregistret för att få fram aktuella adressuppgifter. Vid kontrollen visade det sig att 18 personer inte längre tillhörde populationen utan utgjorde s.k. övertäckning. De vanligaste orsakerna till övertäckning är att personerna hunnit emigrera eller avlidit sedan urvalet drogs. Ytterligare övertäckning kom till SCB:s kännedom under insamlingsfasen. I dessa fall rör det sig t.ex. om personer som själva uppger att de inte längre tillhör populationen. I denna undersökning var det t.ex. några personer, främst bland läkarna, som uppgav att de ej arbetar med dentala material eller symtom som relateras till sådana.</p>
<h2>Sekretess</h2>
<p>Frågeblankettens framsida bestod av ett informationsbrev som bl.a. informerade uppgiftslämnarna om undersökningens bakgrund, syfte, att urvalet dragits från utbildningsregistret, att samtliga uppgifter är skyddade av personuppgiftslagen och sekretesslagen, att det är frivilligt att delta samt att undersökningen genomfördes i samarbete mellan SCB och ”Dentalmaterialutredningen – vård och bemötande”. (Se bilaga 2)</p>
<h2>Variabler</h2>
<p>Dentalmaterialutredningen har utformat frågorna i frågeblanketten i samarbete med SCB. Frågeblanketten omfattade 6 sidor varav framsidan bestod av ett informationsbrev. Blanketten bestod av totalt 20 frågor, flera av dem hade dessutom delfrågor. Frågorna handlade bl.a. om vård och bemötande av patienter som relaterar sina symptom till dentala material. (Se bilaga 2)</p>
<p>Förutom variabler som samlats in via frågeblanketten har ett antal bakgrundsvariabler hämtats från SCB:s registret över totalbefolkningen (RTB) och SCB:s utbildningsregister. Dessa är bland annat födelseår, kön och utbildningsinriktning. Uppgifterna från RTB avser den 31/8 2002 och uppgifterna från utbildningsregistret avser år 2000.</p>
<h2>Datainsamling</h2>
<p>Metoden för datainsamlingen var att via post sända frågeblanketter till urvalspersonerna och via informationsbrevet be dem besvara frågorna och skicka tillbaka frågeblanketten till SCB. Det första utskicket genomfördes den 4 november. Cirka 10 dagar senare skickades en påminnelse med ny frågeblankett ut till dem som inte hade svarat.</p>
<p>Två veckor efter påminnelsen påbörjades insamling via telefonintervju för de som ännu inte svarat. Telefonintervjuerna pågick perioden mellan den 2 till den 13 december. Insamlingen avslutades den 17 december. Då låg svarsfrekvensen på 72 procent i undersökningen totalt. Fördelat på respektive stratum var svarsfrekvensen 78 procent för tandläkare och 66 procent för läkare.</p>
<h2>Bortfall</h2>
<p>Bortfallet består dels av partiellt bortfall som innebär att vissa frågor på blanketten inte är besvarade och av objektsbortfall som innebär att frågeblanketten inte är besvarad alls.</p>
<p>Partiellt bortfall kan bero på att frågan är svår att förstå, är känslig, att uppgiftslämnaren glömmer att besvara frågan eller att instruktionerna vid hoppfrågor misstolkas och att uppgiftslämnaren då inte besvarar rätt frågor. I denna undersökning uppmanades även de som inte längre var verksamma som tandläkare eller läkare att besvara frågeblanketten, trots att alla frågor därmed inte var aktuella för dem. De skulle i stället besvara så många frågor som möjligt. Detta gör att det partiella bortfallet är svårt att uppskatta exakt. Två frågor har tämligen högt partiellt bortfall då samtliga svarande medräknats. Det är frågorna 5 och 9 (se bilaga 2), där det uppgår till omkring 8 respektive 10 procent. Detta trots att det i fråga 9 fanns ett svarsalternativ ”Vet ej”. För båda dessa frågor sjunker det partiella bortfallet om de icke-verksamma räknas bort, och hamnar då i stället på omkring 6 procent.</p>
<p>Även fråga 7 som handlar om antal patienter som relaterar sina symtom till amalgam eller andra dentala material har högt partiellt bortfall, mellan 10-16 procent för de olika delfrågorna bland samtliga svarande. Här kan dock antas att en del av dessa är sådana som har hoppat över frågan i stället för att skriva in en nolla om de inte haft några sådana patienter.</p>
<p>Objektsbortfall kan bland annat bero på att uppgiftslämnaren inte är villig att delta i undersökningen, att uppgiftslämnaren inte går att nå eller att uppgiftslämnaren är förhindrad att medverka, t.ex. på grund av sjukdom. Objektsbortfallet i denna undersökning redovisas i tabell 14 nedan. Med ”ej avhörda” menas att ingen uppgift om varför frågeblanketten inte är besvarad har lämnats. Med förhindrad och avböjd medverkan menas att SCB meddelats att uppgiftslämnaren är förhindrad eller inte vill medverka i undersökningen. Av dem som avböjt medverkan var det fem personer som gjorde det med anledning av undersökningens syfte.</p>
<p>Om bortfallet skiljer sig åt från de svarande med avseende på undersökningsvariablerna så kan skattningarna som grundar sig på enbart de svarande vara skeva. För att få en bild av hur bra de svarande representerar urvalet med avseende på vissa bakgrundsvariabler har information från registret över totalbefolkningen (RTB) jämförts mellan de svarande och hela urvalet. Denna jämförelse finns i bilaga 1. Där framgår att det inte är några större skillnader i svarsfrekvens mellan olika grupper. Om man t.ex. tittar på variabeln Civilstånd så har gifta svarat i något högre utsträckning än övriga, men skillnaderna mellan grupperna är inte speciellt stora.</p>
<h2>Databeredning</h2>
<p>Databeredningen genomfördes av Enkätprogrammet vid SCB. Samtliga inkomna frågeblanketter prickades av i Enkätprogrammets avregistreringssystem. Frågeblanketterna skannades med programvaran EYES&HANDS. Kontroller genomfördes under och efter registreringen. Då kontrollerades bl.a. dubbelmarkeringar och att endast valida värden förekommer i materialet. Svarsdatafilen kompletterades sedan med vikter för uppräkning till populationsnivå.</p>
<h2>Estimation och uppräkning</h2>
<p>Vikter har tagits fram för att kunna räkna upp resultatet till populationsnivå. Uppräkning med vikter medför att resultat kan redovisas för hela populationen och inte bara för personerna i urvalet. Vikterna kompenserar för objektsbortfallet men inte för det partiella bortfallet och därmed kommer antalet i respektive tabell att vara olika. Eftersom urvalet är stratifierat så har två vikter beräknats, en för respektive stratum. Vikterna kompenserar därmed även för att urvalspersonerna i olika strata har olika stor sannolikhet att komma med i urvalet.</p>
<p>Vikterna för respektive stratum har beräknats med formeln:</p>
<p>Vikterna bygger på antagandet att övertäckningen är lika stor bland de svarande som i bortfallet samt att bortfallet inte skiljer sig från de svarande med avseende på undersökningsvariablerna.</p>
<p>För beräkning av totaler används följande formel: där w k  = den totala vikten för objekt k y k  =  variabelvärde för objekt k</p>
<h2>Kvalitet</h2>
<p>För att trygga kvaliteten vid genomförandet av undersökningar används vid Enkätprogrammet ett kvalitetssäkringsprogram med kontroller i undersökningens olika faser, allt från kundkontakter till dokumentation och uppföljning.</p>
<p>Trots detta så är resultaten i undersökningarna behäftade med en viss osäkerhet på grund av olika felkällor som kan uppkomma. Olika typer av fel som kan förekomma i statistiska undersökningar och dess förekomst i denna undersökning beskrivs nedan.</p>
<p>Täckningsfel</p>
<p>Täckningsfel innebär att urvalsram och population inte helt stämmer överens. Täckningsfelen kan delas in i två typer, dels undertäckning som innebär att vissa enheter som ingår i populationen saknas i urvalsramen. Och dels övertäckning som innebär att enheter som inte ingår i populationen ändå finns i urvalsramen. Ett sätt att minska täckningsfel är att ha bra och uppdaterade register.</p>
<p>I denna undersökning visade sig 42 personer vara övertäckningsobjekt. En förklaring till att det är så pass många är att urvalsramen har skapats utifrån utbildningsregistret och sysselsättningsregistret som båda avser år 2000. Någon undertäckning har inte observerats, men undertäckning är vanligtvis svårare att upptäcka än övertäckning.</p>
<p>Urvalsfel</p>
<p>Urvalsfel är den avvikelse mellan ett skattat värde (estimat) och det faktiska värdet (parametern) som beror på att man inte undersöker alla objekt i populationen. Urvalsfelets storlek minskar med ökat urval. Vid ett korrekt urvalsförfarande kan urvalsfelets storlek skattas och bland annat anges med måtten varianser och osäkerhetsintervall.</p>
<p>Mätfel</p>
<p>Mätfel är fel som uppstår då lämnade uppgifter skiljer sig från faktiska uppgifter. Mätfel kan uppkomma då respondenten inte minns de faktiska uppgifterna, missförstår frågan eller medvetet svarar felaktigt. För att försöka minimera mätfelen har frågeblanketten granskats av såväl SCB som Dentalmaterialutredningen.</p>
<p>Bearbetningsfel</p>
<p>Bearbetningsfel är de fel som uppstår vid den manuella och maskinella bearbetningen av datamaterialet. Som exempel på bearbetningfel kan registreringsfel och kodningsfel nämnas. För att upptäcka och förhindra dessa fel har kontroller genomförts, t ex kontroll av tillåtna värden vid dataregistrering. Vanligtvis är denna typ av fel försumbara.</p>
<p>Bortfallsfel</p>
<p>Med bortfallsfel avses de eventuella fel som bortfallet kan ge upphov till. Det inträffar om objekten i bortfallet och de svarande skiljer sig åt (har en annan fördelning) avseende undersökningsvariablerna. En jämförelse mellan de svarande och urvalet finns beskriven under rubriken Bortfall.</p>
<p>Bortfallsanalys0115.xls</p>
<h2>Stratum 1 + 2 (Tandläkare + läkare) Statistiska centralbyrån</h2>
<p>Statistics Sweden</p>
<h2>Dentala material</h2>
<p>Den statliga ”Dentalmaterialutredningen – vård och bemötande” har tillsats för att ge förslag till hur kunskaperna bör öka inom tandvården och hälso- och sjukvården för att förbättra vård och bemötande av patienter som relaterar sina symtom till amalgam och andra dentala material.</p>
<p>Som ett led i utredningens arbete ställer vi ett antal frågor till yrkesverksamma läkare och tandläkare om vård och bemötande av patienter som relaterar sina symptom till dentala material. Svaren kommer att utgöra ett viktigt underlag för utredningens kommande ställningstagande när det gäller förslag till förbättrad grundutbildning respektive fort- och vidareutbildning för läkare och tandläkare. Första avsnittet i frågeblanketten är gemensamt för läkare och tandläkare och därefter följer specialfrågor riktade till tandläkare.</p>
<p>Statistiska centralbyrån (SCB) har fått utredningens uppdrag att genomföra datainsamlingen och att sammanställa resultaten.</p>
<p>Du är en av 2000 läkare och tandläkare som blivit slumpmässigt utvalda att medverka i undersökningen. SCB har dragit urvalet från utbildningsregistret. Din medverkan är frivillig, men ditt svar är mycket viktigt och bidrar till att undersökningens resultat blir tillförlitligt. Ditt svar kan inte ersättas med någon annans.</p>
<p>Vi ber dig svara på frågorna och skicka tillbaka blanketten till SCB i det portofria svarskuvertet så snart som möjligt.</p>
<p>Dina svar skyddas av sekretesslagen (SFS 1980:100, 9 kap. 4§) och personuppgiftslagen. Detta innebär att alla som arbetar med undersökningen har tystnadsplikt och att de insamlade uppgifterna redovisas i tabeller där ingen enskilds svar kan utläsas. Numret högst upp på blanketten är till för att SCB under insamlingen ska kunna se vilka som har svarat och vilka som ska få en påminnelse. Efter avslutad bearbetning avlägsnas alla identitetsuppgifter.</p>
<p>Mer information om utredningen finns på hemsidan www.dentalmaterial.gov.se . Eventuella frågor om undersökningen besvaras av Ann-Marie Lidmark, telefon 08-405 28 38. Frågor om insamlingen av frågeblanketterna besvaras av Fredrik Hult, som arbetar med undersökningen vid SCB, telefon 019-17 62 06.</p>
<p>Ett stort tack på förhand för din medverkan!</p>
<h2>Frågor till både läkare och tandläkare</h2>
<h2>1. Inom vilken sektor är du verksam som läkare eller tandläkare?</h2>
<h2>2. Inom vilket landsting är du verksam?</h2>
<h2>3. Hur har du fått kunskaper om diagnostisering och behandling av patienter som relaterar sina symtom till amalgam eller andra dentala material?</h2>
<p>Flera alternativ får anges!</p>
<h2>4. Hur skaffar du fortlöpande nya kunskaper om biverkningar av dentala material, symtom och behandling?</h2>
<p>Flera alternativ får anges! ______________________________________________________________________________ ______________________________________________________________________________</p>
<h2>5. Hur bedömer du dina färdigheter och praktiska möjligheter när det gäller omhändertagande av patienter som relaterar sina symtom till amalgam och andra dentala material?</h2>
<p>Markera på en skala 1 till 5, där 1 betyder ”Mycket bristfälliga” och 5 betyder ”Mycket goda”.</p>
<p>Att diagnostisera</p>
<p>Att behandla</p>
<p>Att informera patienten</p>
<h2>6. Hur stora bedömer du själv biverkningsriskerna av följande dentala material?</h2>
<p>Markera på en skala 1 till 5, där 1 betyder ”Mycket stora” och 5 betyder ”Obefintliga”.</p>
<p>Amalgam</p>
<p>Plast/komposit</p>
<p>Keramer (icke metallbundna)</p>
<p>Metallbundna keramer</p>
<p>Glasjonomer</p>
<p>Guld</p>
<p>Titan 7. a) Hur många av dina patienter under år 2001 relaterade sina symtom till  amalgam  och hur många av dem beslutade byta sina fyllningar?</p>
<p>Försök göra en ungefärlig uppskattning.</p>
<p>Antal patienter som relaterade sina symtom till amalgam :</p>
<p>Antal som beslutade byta fyllningar: b) Hur många av dina patienter under år 2001 relaterade sina symtom till andra dentala material  än amalgam och hur många av dem beslutade byta sina fyllningar?</p>
<p>Försök göra en ungefärlig uppskattning.</p>
<p>Antal patienter som relaterade sina symtom till andra dentala material :</p>
<p>Antal som beslutade byta fyllningar:</p>
<h2>8. Hur ofta har du fått frågor om biverkningar av dentala material av dina patienter under det senaste året?</h2>
<h2>9. Hur upplever du att dina patienter, som relaterar sina symtom till amalgam eller andra dentala material, uppfattar ….</h2>
<p>Markera på en skala 1 till 5, där 1 betyder ”Mycket missnöjda” och 5 betyder ”Mycket nöjda”. …den vård du ger? …ditt bemötande?</p>
<h2>10. Hur väl instämmer du i följande påståenden?</h2>
<p>Markera på en skala 1 till 5, där 1 betyder ”Instämmer inte alls” och 5 betyder ”Instämmer helt”.</p>
<p>Amalgam kan ge upphov till allergi</p>
<p>Amalgam är det hållbaraste tandfyllningsmaterialet</p>
<p>Amalgam ger upphov till diffusa sjukdomssymtom, som trötthet och muskelvärk</p>
<p>Amalgam läcker kvicksilver</p>
<p>Det finns ofta en psykisk eller psykosomatisk bakgrund till de symtom som patienter relaterar till amalgam</p>
<p>Guld kan aldrig framkalla allergier</p>
<p>De som är sjuka av amalgam uppvisar ett brett spektrum av symtom</p>
<p>Plastfyllningar kan endast ge upphov till allergier hos tandvårdspersonal</p>
<p>Allergiska reaktioner mot dentala material kan endast uppträda i munhålan</p>
<p>Guld i kontakt med amalgamfyllningar ökar risken för läckage av kvicksilver</p>
<p>Biverkningar av dentala material ska anmälas till tillverkaren, Läkemedelsverket och i vissa fall till Socialstyrelsen.</p>
<h2>11. a) Vad anser du om den blankett som rekommenderas av Socialstyrelsen för att anmäla biverkningar från dentala material (Anmälan/Rapport Medicinteknisk avvikelse)? b) Har du anmält biverkningar från något dentalt material det senaste året? c) Om Nej: Varför inte?</h2>
<p>Syftet med 6 och 7 §§ i tandvårdsförordningen är att minska patientens kostnad för byte av tandfyllningar som han eller hon är känslig mot och medge tandbehandling enligt sjukvårdens avgiftstaxa.</p>
<h2>12. a) Känner du till dessa paragrafer? b) Om Ja: Kan du avgöra vilka av nedanstående påståenden som är korrekta för att få bidrag beviljade enligt tandvårdsförordningen § 7 (tandvård som ett led i en rehabilitering)?</h2>
<p>Flera alternativ får anges!</p>
<h2>13. Hur får du reda på vilka substanser dentala material innehåller?</h2>
<p>Flera alternativ får anges! ______________________________________________________________________________</p>
<h2>14. Finns rutiner för uppföljning av patienter som byter tandfyllningsmaterial pga. av sjukdom?</h2>
<h2>15. Hur väl instämmer du i följande påståenden avseende diagnos och behandling?</h2>
<p>Markera på en skala 1 till 5, där 1 betyder ”Instämmer inte alls” och 5 betyder ”Instämmer helt”.</p>
<p>Ökad forskning  behövs för att kunna ställa diagnos på patienter som anser sig sjuka av dentala material.</p>
<p>Regionala specialkliniker behöver inrättas för utredning av patienter som relaterar sina symtom till amalgam och andra dentala material.</p>
<p>Samarbete mellan läkare och tandläkare är nödvändigt vid behandling av patienter som anser sig sjuka av dentala material.</p>
<p>Tandläkare behöver specialutbildning  för att kunna behandla patienter med hög känslighet för metaller.</p>
<p>Utbildning om biverkningar av dentala material behöver öka.</p>
<h2>Särskilda frågor till tandläkare</h2>
<h2>16. Hur bedömer du lämpligheten (med hänsyn till indikationsområde och oberoende av kostnader) av följande tandfyllningsmaterial i dagens läge?</h2>
<p>Markera på en skala 1 till 5, där 1 betyder ”Inte lämpligt” och 5 betyder ”Mycket lämpligt”.</p>
<p>Amalgam</p>
<p>Plast/komposit</p>
<p>Keramer (icke metallbundna)</p>
<p>Metallbundna keramer</p>
<p>Glasjonomer</p>
<p>Guld</p>
<p>Titan</p>
<h2>17. Använder du amalgam som tandfyllningsmaterial på dina patienter?</h2>
<h2>18. Hur bedömer du dina kliniska färdigheter för olika dentala material som i dag utgör alternativ till amalgam?</h2>
<p>Markera på en skala 1 till 5, där 1 betyder ”Mycket bristfälliga” och 5 betyder ”Mycket goda”.</p>
<p>Plast/komposit</p>
<p>Keramer</p>
<p>Glasjonomer</p>
<p>Guld</p>
<p>Titan</p>
<h2>19. Anser du att det i dag finns fullgoda alternativ till amalgam som tandfyllningsmaterial?</h2>
<p>Vid byte av tandfyllningsmaterial hos känsliga personer anser vissa tandläkare att särskilda åtgärder ska vidtas.</p>
<h2>20. Vilka åtgärder vidtar du?</h2>
<p>Flera alternativ får anges! ______________________________________________________________________________</p>
<h2>Tack för att du svarade på enkäten!</h2>
