<h1>SOU 1998:131</h1>
<h2>Till statsrådet och chefen för Utbildningsdepartementet</h2>
<p>Genom beslut den 18 december 1997 bemyndigade regeringen statsrådet Carl Tham att tillkalla en särskild utredare med uppdrag att göra en översyn av Centrala studiestödsnämndens(CSN) nuvarande organisation och resursbehov för administrationen av myndighetens samtliga verksamheter samt om utredningen bedömde det vara nödvändigt även föreslå åtgärder för att öka effektiviteten.</p>
<p>Med stöd av detta bemyndigande förordnade departementschefen genom beslut den 30 december 1997 f d generaldirektören Britt-Marie Bystedt att vara särskild utredare. Vidare förordnades revisionsdirektören Margareta Hart som sekreterare i utredningen. Senare förordnades generaldirektören Lars Jeding som expert åt utredningen.</p>
<p>Utredningen redovisar härmed sitt arbete.</p>
<p>Stockholm 1998-11-02</p>
<p>Britt-Marie Bystedt /Margareta Hart</p>
