<h1>Lättläst sammanfattning</h1>
<h2></h2>
<p>Sedan 1994 finns möjligheten att få personlig assistans. Det var för 26 år sedan.</p>
<p>I dag är det många fler som får personlig assistans än då. Användarna får också fler timmar assistans än tidigare.</p>
<p>De som arbetar som personliga assistenter har också blivit fler. I dag har ungefär 100 000 personer yrket personlig assistent. De har olika arbetsgivare:</p>
<p>• 66 procent är anställda av  assistans-bolag</p>
<p>• 25 procent är anställda av en kommun</p>
<p>• 10 procent är anställda av assistansanvändare som anställer sina egna assistenter eller kooperativ, där några användare samarbetar.</p>
<p>Vår utredning har undersökt hur det är att arbeta som personlig assistent.</p>
<p>• Vilka villkor gäller?</p>
<p>• Hur är arbetsmiljön för den som arbetar i någon annans hem?</p>
<p>• Vilka är arbetsuppgifterna?</p>
<p>• Hur lär man sig nya arbetsuppgifter?</p>
<p>• Finns det saker som kan bli bättre?</p>
<h2>Olika lagar</h2>
<p>Det finns olika lagar som påverkar personlig assistans.</p>
<p>LSS  (Lagen om stöd och service till vissa funktionshindrade) säger att den som använder assistans ska få bestämma så mycket som möjligt själv. Detta självbestämmande är viktigt.</p>
<p>Det är assistansanvändaren som ska bestämma arbetsuppgifterna.</p>
<p>Arbetsmiljölagen  säger att den som är anställd ska ha det bra. Dessa lagar är lika viktiga.</p>
<p>Ibland blir man osams om vad som ska göras. Arbetsgivaren är ansvarig för att den anställde har en god arbetsmiljö.</p>
<p>Det finns också  lagar om arbetsrätt som bestämmer vilka villkor och regler som ska gälla på arbetet.</p>
<p>De flesta personliga assistenter har ett avtal där det står vilka villkor som gäller på arbetet. Det kallas för kollektivavtal .</p>
<p>Det är bra för den anställde, som då är försäkrad på jobbet och får pensionspengar inbetalade.</p>
<h2>Kort uppsägningstid</h2>
<p>Många personliga assistenter har kort uppsägningstid. Arbetsgivaren kan avsluta deras anställning och då måste de sluta efter 14 dagar.</p>
<p>Då känner man sig inte så trygg att jobbet finns kvar.</p>
<p>De som är anställda av en kommun har längre uppsägningstid.</p>
<h2>Olika arbetsuppgifter</h2>
<p>De flesta personliga assistenter trivs bra. Arbetsuppgifterna är olika</p>
<p>Det beror på att det är assistansanvändarens behov och önskemål som ska styra.</p>
<p>Fler assistansanvändare har i dag stora behov. Då behöver assistenten särskilda kunskaper. Det kan vara att kunna litegrann om sjukvård, eller att kunna förhindra att assistansanvändaren skadar sig själv eller andra.</p>
<h2>Risker i arbetsmiljön</h2>
<p>En personlig assistent arbetar ofta själv utan kollegor och chefer hemma i någon annans hem. Då kan man behöva lyfta tungt. Ibland kan assistenten bli hotad.</p>
<p>Ibland kan arbetsdagen bli mycket lång. Det händer att assistenten blir osäker på vilka arbetsuppgifter som måste göras.</p>
<p>Om det blir problem, så är chefen långt borta. Detta är risker i arbetsmiljön.</p>
<p>Nästan varannan assistent är orolig för att bli av med sitt jobb utan att hinna få en ordentlig förvarning i god tid.</p>
<p>Det gör att många inte vågar klaga på sin arbetsmiljö.</p>
<h2>Olika vem som bestämmer</h2>
<p>Assistenter finns för att assistansanvändare ska kunna leva sitt liv som andra.</p>
<p>En arbetsledare är en person som leder det dagliga arbetet.</p>
<p>Arbetsledaren planerar när assistenter ska jobba och vilka arbetsuppgifter som ska göras.</p>
<p>Assistenterna vet inte alltid vem som bestämmer. Ansvaret för arbetsledningen kan hamna hos:</p>
<p>• assistansanvändaren</p>
<p>• någon som representerar assistansanvändaren</p>
<p>• en assistent</p>
<p>• en administratör på assistansbolaget</p>
<p>• en enhetschef hos kommunen.</p>
<h2>Otydligt ansvar för vård</h2>
<p>Egenvård betyder att sjukvården inte hjälper till med vården. Den ska man klara på egen hand.</p>
<p>Det är assistansanvändaren som ansvarar för egenvården. Personliga assistenter får också ofta ta ett stort ansvar. Drygt hälften av assistenterna har fått i uppgift från sjukvården att ge en viss vård.</p>
<p>Vi menar att det är otydligt vem som är ansvarig när assistenter arbetar med vård.</p>
<h2>Mer kunskaper</h2>
<p>Ibland är det svårt att veta om en uppgift ingår i jobbet eller inte till exempel</p>
<p>• att diska och städa</p>
<p>• att ge vård</p>
<p>• att göra något som känns fel.</p>
<p>De assistenter som är osäkra på sina arbetsuppgifter trivs sämre på jobbet.</p>
<p>De flesta personliga assistenter vill öka sina kunskaper. De vill lära sig mer om:</p>
<p>• lagar och regler som styr deras jobb</p>
<p>• arbetsmiljö</p>
<p>• olika sätt att arbeta</p>
<p>• olika funktionsnedsättningar.</p>
<h2>Utbildning på jobbet</h2>
<p>Det är vanligt att få gå bredvid en annan assistent när man ska börja arbeta som personlig assistent. Det kallas för introduktion.</p>
<p>Två av tio assistenter har fått gå en introduktionskurs innan de börjar sitt uppdrag.</p>
<p>Drygt hälften får titta på utbildningar på datorn för att lära sig mer om sitt yrke.</p>
<p>Men det många vill ha är handledning i metoder och förhållningssätt. De vill få praktiska tips om hur de ska göra i vissa situationer som dyker upp på jobbet. Två av tio assistenter har fått det.</p>
<p>Kostnaden för dessa utbildningar kallas för assistansomkostnader.</p>
<p>Det är assistansanvändaren som bestämmer hur dessa pengar får användas.</p>
<h2>Fusk</h2>
<p>Den som vill starta ett assistansbolag eller kooperativ behöver bli godkänd av myndigheten IVO, Inspektionen för Vård och Omsorg.</p>
<p>Det gäller sedan år 2011.</p>
<p>På så sätt vill man minska fusk.</p>
<p>Försäkringskassan säger att det är mindre fusk nu. De flesta gör rätt.</p>
<p>Men problem finns ändå kvar.</p>
<p>• En del assistenter får dåliga villkor för att företaget ska tjäna mera pengar.</p>
<p>• Det förekommer brott när assistansföretagen tar emot pengar som de inte har rätt till.</p>
<p>• Både assistenter och assistansanvändare kan bli utnyttjade i denna brottslighet.</p>
<h2>Våra förslag till förbättringar</h2>
<p>Vi tycker att staten har ett ansvar för att personliga assistenter har det bra på jobbet. Vi har hittat tre områden som kan bli bättre. 1. Ge tryggare anställningsvillkor 2. Förbättra arbetsmiljön 3. Gör arbetsuppgifterna tydligare.</p>
<p>Vi tycker att staten behöver göra detta:</p>
<h2>Ändra i LSS-lagen</h2>
<p>Vi tycker att den som anställer personliga assistenter måste erbjuda dem kollektivavtal eller liknande villkor.</p>
<p>För det är viktigt att assistenterna blir försäkrade på jobbet och att arbetsgivaren betalar in pension.</p>
<p>Genom det nya kravet skulle färre assistansföretag kunna anställa assistenter till dåliga villkor, bara för att själva tjäna mera pengar.</p>
<h2>Ändra hushållslagen</h2>
<p>På 1970-talet kom hushållslagen.</p>
<p>Det är en lag som handlar om betalt arbete i någons eget hem, till exempel barnpassning eller hemhjälp.</p>
<p>I dag används den lagen för personliga assistenter. Den lagen behöver förändras så den passar bättre för år 2020, när få har anställda barnflickor, men fler är anställda som personliga assistenter.</p>
<h2>Arbetsgivaren ska betala när en anställd blir sjuk</h2>
<p>Om en anställd blir sjukskriven är det arbetsgivaren som betalar sjuklön de första två veckorna.</p>
<p>Därför satsar många företag på arbetsmiljö, för att deras anställda inte ska bli sjuka.</p>
<p>Detta gäller inte för personliga assistenter. Här är det kommunerna som betalar, inte assistansföretagen, om en personlig assistent blir sjuk. Detta behöver ändras.</p>
<p>Då kommer assistansföretagen att satsa mer på arbetsmiljö.</p>
<p>Detta förslag gäller inte assistansanvändare, som själv anställer sina egna assistenter.</p>
<h2>Låt Socialstyrelsen utbilda</h2>
<p>Det är många som behöver förbättra sina kunskaper om den personliga assistansen.</p>
<p>• Vilka lagar är det som gäller?</p>
<p>• Vad är syftet med den personliga assistansen?</p>
<p>• Hur kan vi vara säkra på att det blir en god kvalitet?</p>
<p>• Hur kan arbetsmiljön förbättras?</p>
<p>Vi tycker att myndigheten Socialstyrelsen ska få ett uppdrag att ta fram en digital utbildning om detta.</p>
<p>Det är inte bara personliga assistenter som ska få gå denna utbildning, utan även de som får assistans och deras anhöriga samt assistansföretagen.</p>
<h2>Pengar för utbildning används inte i dag</h2>
<p>I dag upplevs det krångligt att ansöka om och redovisa pengar för extra utbildning. Dessa pengar kallas för förhöjt timbelopp.</p>
<p>Vi föreslår att en lämplig myndighet får i uppdrag att undersöka hur detta kan göras på ett enklare sätt.</p>
<h2>Förtydliga vården inom personlig assistans</h2>
<p>Vi menar att det är otydligt</p>
<p>vem som har ansvar för den vård,</p>
<p>som personliga assistenter får i uppgift att ge.</p>
<p>Vi tycker att IVO,</p>
<p>Inspektionen för vård och omsorg, ska undersöka hur det går till i dag när assistenter ger vård.</p>
<p>vem som har ansvar för vad.</p>
<p>När denna undersökning är klar,</p>
<p>måste alla få veta vilka regler som gäller.</p>
<p>Då tycker vi att myndigheten Socialstyrelsen ska förklara det i ett kunskapsstöd.</p>
<p>Lättläst text: Ylva Bjelle</p>
