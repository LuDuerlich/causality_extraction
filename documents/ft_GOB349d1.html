<h1>Samtal inför ett nytt årtusende</h1>
<h2>Samtal inför ett nytt årtusende</h2>
<p>Slutbetänkande från Millenniekommittén Stockholm 2000</p>
<p>SOU och Ds kan köpas från Fritzes Kundservice. 1999 års serie kan köpas från Fakta Info Direkt, Kundservice. För remissutsändningar av SOU och Ds fr o m 2000 års nummerserie svarar Fritzes Offentliga Publikationer på uppdrag av Regeringskansliets förvaltningsavdelning.</p>
<p>Svara på remiss. Hur och varför. Statsrådsberedningen, 1993.</p>
<p>– En liten broschyr som underlättar arbetet för den som skall svara på remiss.</p>
<p>Broschyren kan beställas hos</p>
<p>Information Rosenbad</p>
<p>Regeringskansliet</p>
<p>Tel: 08-405 47 29</p>
<p>Fax: 08-405 42 95</p>
<p>Skiften engagerar och manar till eftertanke. Steget in i det nya årtusendet öppnar för breda samtal om historia, nutid och framtid. Framtidens samhälle är inte givet. Idéer och värderingar är en starkt styrande kraft i utvecklingen av såväl ny teknik som sociala och kulturella mönster. Diskussioner om vår tids historiska och kulturella sammanhang kan leda till ökat engagemang för våra gemensamma angelägenheter och fördjupa demokratin. Det föranleder oss att stanna upp och ställa frågor. Hur vill vi att framtidens samhälle ska se ut? Vad kan vi lära av historien? Vilka värderingar präglar vår samtid och framförallt, vilka värderingar vill vi bära med oss in i framtiden?</p>
<p>Det var bakgrunden till att regeringen våren 1998 tillsatte en kommitté inför tusenårsskiftet – Millenniekommittén – med uppdraget att stimulera till aktiviteter inför det kommande skiftet.</p>
<p>Millenniekommittén skulle bidra med idéer, stimulera och initiera aktiviteter snarare än att själva genomföra dem. Kommittén – femton personer verksamma inom offentlig sektor, näringsliv, folkrörelser, kultur och vetenskap – har deltagit i kraft av sin personliga kapacitet och inte som representanter för politiska eller andra intressen.</p>
<p>Millenniekommittén har nu verkat i snart två år och under den perioden initierat och givit stöd till ett drygt femtiotal projekt inom kultur, vetenskap och folkbildning. Vi har samarbetat med en rad organisationer, myndigheter och enskilda projekt. Det har resulterat i ett brett spektrum av utställningar, föreställningar, seminarier, forskningsprojekt och folkbildningsinsatser, runt om i landet. Det beskrivs i sista kapitlet i denna bok.</p>
<p>Utöver dessa aktiviteter har Millenniekommittén arrangerat ett antal samtal om framtiden, millenniesamtal, på initiativ av de enskilda ledamöterna. De har inbjudit till var sitt samtal kring en eller ﬂera viktiga framtidsfrågor. De har själva valt gäster och teman. Några har hållits offentligt, men de ﬂesta har valt att genomföra samtalet utan publik. Samtalen har dokumenterats och publicerats, i sin helhet, på vår hemsida, www.millenniekommitten.gov.se. Några ledamöter har också valt att publicera sina samtal, i särskilda små skrifter.</p>
<p>I den bok du nu håller i din hand har vi samlat utdrag ur dessa millenniesamtal. Det är min förhoppning att denna bok både ska inspirera och stimulera en fortsatt bred framtidsdiskussion.</p>
<p>ORDFÖRANDE I MILLENNIEKOMMITTÉN</p>
