<h1>Sammanfattning av uppdraget</h1>
<h2></h2>
<p>En organisationskommitté tillsätts för att förbereda och genomföra bildandet av Skåne läns allmänna försäkringskassa från och med den 1 januari 1999.</p>
<p>Kommittén skall bl.a. utarbeta en organisationsplan för försäkringskassan i Skåne län, utarbeta underlag till Riksförsäkringsverkets anslagsframställning, vidta nödvändiga förberedelser för anställning av personal vid den nya kassan samt samordna de två nuvarande försäkringskassornas yttrande till Riksförsäkringsverket beträffande förordnande av direktör för den nya försäkringskassan i Skåne län.</p>
<h2>Bakgrund</h2>
<p>Regeringen bemyndigade den 7 december 1995 dåvarande statsrådet Hedborg att tillkalla en särskild utredare för att i samråd med Riksförsäkringsverket och de allmänna försäkringskassorna i Kristianstads län och Malmöhus län utreda förutsättningarna för att bilda en gemensam allmän försäkringskassa för Skåne. Utredaren skulle vidare lämna förslag om den nya försäkringskassans organisation och lokalisering.</p>
<p>Utredaren har i skrivelse den 11 oktober 1996 till statsrådet Klingvall föreslagit att en gemensam försäkringskassa för Skåne bildas den 1 januari 1998. Utredaren har vidare föreslagit att centralkontoret för den nya kassan lokaliseras till Kristianstad.</p>
<p>Skrivelsen har remissbehandlats. Samtliga remissinstanser tillstyrker att en ny försäkringskassa bildas i det nya Skåne län. Styrelsen för försäkringskassan i Kristianstad har dock förordat att sammanläggningen senareläggs till den 1 januari 1999. Styrelsen motiverar senareläggningen med behovet av en ordentlig förberedelsetid samt med att de tre nuvarande sjukvårdshuvudmännen i Skåne skall gå samman den 1 januari 1999.</p>
<h2>Uppdraget</h2>
<p>En organisationskommitté skall samordna arbetet med bildandet av en ny försäkringskassa i Skåne län vad avser bl.a. organisation, bemanning, kompetens och arbetsformer. Arbetet bör utgå från att centralkontoret för den nya försäkringskassan skall lokaliseras till Kristianstad.</p>
<p>En sammanslagning av försäkringskassan bör kunna leda till administrativa besparingar. De resurser som härvid frigörs bör kunna användas för att möta de besparingskrav som åligger den sammanslagna kassan.</p>
<p>Kommittén skall ta fram och till Riksförsäkringsverket överlämna det underlag som behövs för att bedöma erforderliga resurser för den nya försäkringskassan.</p>
<p>Kommittén skall vidta nödvändiga förberedelser för anställning av personal vid den nya försäkringskassan med beaktande av 6 b § lagen (1982:80) om anställningskydd. Kommittén skall vidare samordna de nuvarande försäkringskassornas yttrande till Riksförsäkringsverket när det gäller förordnandet som direktör i den nya kassan. Kommittén skall därvid beakta att ett sådant förordnande bör ske i god tid före inrättandet av den nya försäkringskassan.</p>
<p>Ansvaret för att förbereda avvecklingen av de berörda försäkringskassorna vilar fram till den 31 december 1998 på respektive försäkringskassa. Frågor om investeringar och nyrekryteringar fram till denna tidpunkt skall beredas särskilt med organisationskommittén.</p>
<p>Arbetet skall bedrivas så att den nya försäkringskassan skall kunna inleda sin verksamhet den 1 januari 1999.</p>
<p>Organisationskommittén skall beakta regeringens direktiv till samtliga kommittéer och särskilda utredare om regionalpolitiska konsekvenser (dir. 1992:50), om att pröva offentliga åtaganden (dir. 1994:23), om jämställdhetspolitiska konsekvenser (dir. 1994:124) samt om konsekvenser för brottsligheten och det brottsförebyggande arbetet (dir. 1996:49).</p>
<p>Kommittén skall hålla berörda centrala arbetstagarorganisationer informerade om sitt arbete och ge dem tillfälle att framföra synpunkter samt genomföra förhandlingar i enlighet med lagen (1976:580) om medbestämmande i arbetslivet. (Socialdepartementet)</p>
<h2>Balanserat styrkort i Skånekassan</h2>
<h2>1.1 Inledning</h2>
<h2>1.2 En ny modell</h2>
<p>I PM ”Lednings- och ck-organisation för Skånekassan” (1998-03-13) formuleras kraven på den nya kassan enligt nedan:</p>
<p>Vi måste för att bli framgångsrika:</p>
<p>• Kunna åstadkomma och redovisa  RESULTAT</p>
<p>• Ha hög  KVALITÉ  i vår verksamhet, både gentemot kunder och uppdragsgivare</p>
<p>• Bedriva verksamheten  RATIONELLT</p>
<p>Detta kräver i sin tur:</p>
<p>• En decentraliserad organisation</p>
<p>• Kundfocusering</p>
<p>• Ständigt ifrågasättande och ständiga förändringar</p>
<p>• En lärande organisation med förmåga att utveckla ”det intellektuella kapitalet”</p>
<p>• Att de anställda trivs med sitt arbete</p>
<p>Kraven enligt ovan visar att verksamheten måste styras och följas ur flera olika perspektiv. Vi måste också få med både det kortsiktiga perspektivet (budgetåret) och det långsiktiga som sträcker sig några år framåt i tiden.</p>
<p>En modell för verksamhetsstyrning som kan passa för Skånekassans behov är ”Balanced Scorecard (BSC)” – ”Balanserat Styrkort”. Projektet har arbetat med att finna en modell av styrkortet som anpassats till vår verksamhet.</p>
<p>Balanserat Styrkort (Balanced Scorecard – BSC) lanserades i början av 90-talet som ett alternativ till traditionell ekonomisk styrning. Genom att se verksamheten ur fyra viktiga perspektiv (fokus) försöker BSC koppla den kortsiktiga verksamhetsstyrningen med den långsiktiga visionen och strategin. Genom att fokusera på ett fåtal kritiska nyckeltal (styrtal) inom väsentliga målområden, styr man och följer upp den dagliga verksamheten som påverkar morgondagens utveckling och resultat.</p>
<p>De fyra ursprungliga perspektiven är det finansiella perspektivet, kundperspektivet, processperspektivet och förnyelse- och utvecklingsperspektivet .</p>
<p>Styrkortet kan också sägas bygga på tre tidsdimensioner – igår, idag, imorgon. ”Igår” är då ett resultat av vad som sker idag eller imorgon.</p>
<p>Modellen enligt ursprunget såg ut enligt figur nedan.</p>
<p>Genom att i en kompakt form presentera de allra viktigaste styrtalen får ledningen en möjlighet att göra avvägningar mellan olika angelägna intressen. Man kan se det som en balansgång mellan olika insatser där det gäller att få balans i hur målen nås inom det olika perspektiven. Det gäller också att se sambandet mellan de olika perspektiven, t ex hur kan en viss utvecklingsinsats antas påverka hur kunderna ser på oss, hur påverkar det kvaliteten i processen, hur påverkar det användningen av resurserna?</p>
<p>Vanligt är att komplettera ursprungsmodellen med ett femte perspektiv (fokus) som gäller medarbetarna.</p>
<p>I processen att ta fram ett balanserat styrkort utgår man från verksamhetens vision och strategiska mål. Det är därför viktigt att ledningen engageras i arbetet med styrkortet. Utifrån de strategiska målen identifieras kritiska framgångsfaktorer och lämpliga styrtal. Målnivå för respektive styrtal bestäms och konkreta handlingsplaner kopplade till framgångsfaktorerna fastställes. Arbetsmodellen på en övergripande nivå framgår av skissen nedan.</p>
<h2>2 Skånekassans styrkort</h2>
<h2>2.1 Våra utgångspunkter</h2>
<p>I arbetet med att identifiera fokusområden, strategiska mål och kritiska framgångsfaktorer har vi utgått från följande dokument.</p>
<p>À SFA-visionen 2005</p>
<p>À Skånekassans gemensamma plattform</p>
<p>À Regleringsbrevet 1998</p>
<p>À Aktuella projektbeskrivningar inom Fk Skåne</p>
<p>• Policy – försäkrad</p>
<p>• Ohälsoförsäkringarna</p>
<p>• Kvalitetsutveckling Fk Skåne</p>
<p>• Kompetensförsörjning Fk Skåne</p>
<p>Utöver de ursprungliga fokusområdena har vi kommit fram till att ett särskilt medarbetarfokus bör finnas med eftersom plattformen poängterar flera viktiga ställningstagande vad gäller synen på ledning och medarbetare.</p>
<h2>2.2 Fokusområden</h2>
<p>I Fk Skåne bör vi arbeta utifrån fem fokusområden. Styrkortet ska innehålla mål, framgångsfaktorer och styrtal som är påverkbart för kassan och enheterna. Det innebär att mer övergripande SFAfrågor, t ex teknikutvecklingen, inte tas med. Ambitionen är också att styrtalen ska kunna fastställas på enhetsnivå. Några undantag kan dock förekomma.</p>
<p>I arbetet med att fastställa framgångsfaktorer och styrtal upptäcker man att en del av dem kan hänföras till flera fokus. För att få en någorlunda tydlig indelning har vi därför försökt dra vissa gränser mellan fokusområdena.</p>
<p>À  Ekonomi och resurser</p>
<p>Utöver det som gäller tydliga ekonomiska förhållanden såsom budget och medelsanvändning har vi hänfört även det som gäller effektiv resursanvändning till detta fokus. Det gäller då i första hand effektivitet och produktivitet i processerna som avspeglas i t ex styckkostnader. Fokusområdet har därmed ett uppdragsgivareperspektiv.</p>
<p>À  Processerna</p>
<p>Till detta fokus har vi hänfört det som gäller handläggningen av olika förmåner, arbetet med rehabilitering och vår informationsverksamhet gentemot försäkrade och omvärld. Målen inom området bygger till stor del på regleringsbrevets mål, d v s hur vi sköter handläggningen ur ett kvalitetsperspektiv, hur våra rutiner fungerar , när våra tjänster levereras etc. Området omfattar därmed vår kärnverksamhet och hur vi bedriver denna.</p>
<p>À  Försäkrade</p>
<p>Till detta fokus hänförs det som gäller vårt förhållande gentemot de försäkrade och hur vi levererar våra tjänster, d v s frågor om hur de försäkrade uppfattar oss, frågor om bemötande, tillgänglighet och liknande. Området fokuserar på den kvalitet som finns i leveransen av tjänsterna och vilket förtroende de försäkrade har för vårt arbete.</p>
<p>À  Medarbetare</p>
<p>Under detta fokusområde hänförs lednings- och medarbetarfrågor. Målen inom området ska ta sikte på exempelvis hur ledningen fungerar, hur medarbetarna upplever sin arbetssituation och liknande som visar hur arbetsförhållandena ter sig.</p>
<p>À  Utveckling och lärande</p>
<p>Detta fokusområde rör framtidsfrågorna och vår förmåga att förbättra verksamheten och förnya oss. Hit ska hänföras det som gäller kompetensutveckling, metodutveckling etc. D v s sådant som tar sikte på att förbättra och förändra verksamheten i positiv riktning inom övriga fokusområden.</p>
<h2>3 Styrkortets strategiska mål, framgångsfaktorer och styrtal</h2>
<h2>3.1 Ekonomi och resurser</h2>
<p>Strategiska mål:  Vår ekonomi ska vara i balans över tiden</p>
<p>Vi handlägger försäkringen effektivt och rättssäkert till lägsta möjliga kostnad (den gemensamma plattformen – Effektivt resursutnyttjande)</p>
<p>Motiv</p>
<p>Målet att vi över tiden ska hålla vår budget är självskriven. Mellan åren kan vissa över/underskridande accepteras men på sikt måste en balans finnas. RFV har i bl a underlagen för resultatdialogen angivit att visst anslagssparande kan vara bra, dock inte över 3%.</p>
<p>I Skånekassans gemensamma plattform anges som en viktig grundprincip gentemot våra uppdragsgivare att handläggningen sker effektivt, rättsäkert och billigt.</p>
<p>För att nå målen måste medel för olika verksamheter och till resultatenheterna fördelas så att de stämmer med resursbehoven, d v s träffsäkert. En god hushållning med medel kräver att det finns tydliga spelregler för hur medlen ska användas och tydliga krav på den ansvarige.</p>
<p>Styrtalen speglar budgetsituationen över tiden samt effektiviteten i handläggningen. Talet som visar förhållandet administration/försäkringsverksamhet kan utgöra ett mått på hur vi prioriterar kärnverksamheten försäkringen.</p>
<p>Samtliga föreslagna styrtal går att följa minst kvartalsvis.</p>
<h2>3.2 Försäkrade</h2>
<p>Svarstider telefon i kundtjänst – väntetider – borttappade samtal – återkopplade samtal</p>
<p>Motiv</p>
<p>Värderingsplattformen betonar att tillgängligheten är viktig och att vi kan möta våra försäkrade på olika sätt. Kravet är att tillgängligheten ska ligga i nivå med eller över de försäkrades förväntningar.</p>
<p>Styrtalen visar dels över tiden hur de försäkrade bedömer vår tillgänglighet – årsvisa mätningar – och kontinuerligt hur pass lätt man når oss via telefon.</p>
<p>När tekniken förändras kan vi också se hur kontakterna sker via t ex internet.</p>
<p>Klagomålshanteringen – något mått (Projekt Policy försäkrad hanterar frågan )</p>
<p>Motiv</p>
<p>I värderingsplattformen uttrycks på flera sätt vår ambition att ge de försäkrade ett korrekt bemötande och att den försäkrades intresse har högsta prioritet.</p>
<p>En avgörande framgångsfaktor är att vi vet vad den försäkrade förväntar sig på olika sätt.</p>
<p>Projektet Policy försäkrad har för avsikt att formulera ett resultatmål baserat på kundenkäten vad gäller bemötandet.</p>
<p>Resultatet kan avläsas i styrtalen från kundenkäten – årsvis – och mera löpande i ett mått som behandlar de klagomål och även positiva omdömen som fångas under året.</p>
<h2>3.3 Processerna</h2>
<p>Motiv</p>
<p>Målet står i överensstämmelse med regleringsbrevets mål och satsningarna på rätt ersättning och kommer även till uttryck i värderingsplattformen.</p>
<p>Framgångsfaktorerna är bl a kompetensutveckling (fokus utveckling och lärande) men framförallt en utveckling av arbetssätt och metoder kombinerat med ständig uppföljning.</p>
<p>Styrtalen visar aggregerat resultaten av kvalitetskontrollerna och går att följa löpande månadsvis.</p>
<p>Strategiska mål:  Vår handläggning är effektiv och vi arbetar offensivt med det som är värdeskapande.</p>
<p>Framgångsfaktorer:  Fortsatta projekt för effektivare, mer enhetlig och säkrare handläggning</p>
<p>Ökat samarbete mellan lokalkontor Enhetlig tidsmätning</p>
<p>Styrtal:  Genomströmningstider för – SFN-ärende (förtidspension/sjukbidrag, vårdbidrag, arbetsskadelivränta) – bostadsstöden (BOB/BTP)</p>
<p>Motiv</p>
<p>I värderingsplattformen uttrycks på olika sätt att vi vill ge den försäkrade en bra service och att vi ska arbeta med sådant som skapar mervärde för den försäkrade. Att leverera tjänster i rätt tid är ett viktigt område. Framgångsfaktorer är projekt för utveckling av arbetssätt, ökad spridning av erfarenheter men också en bättre tidsmätning så att slutsatser kan dras om var handläggningen sker mest effektivt.</p>
<p>Ett mått är genomströmningstiderna. Även stycktiderna kunde använts men har hänförts till fokus Ekonomi och resurser.</p>
<p>Strategiska mål:  Våra metoder och angreppsätt i ohälsoarbetet är effektiva.</p>
<p>Framgångsfaktorer:  Fortsatta projekt för effektivare och säkrare handläggning</p>
<p>Ständig uppföljning och utvärdering</p>
<p>Certifiering av rehab-handläggare</p>
<p>Styrtal:  Resultat av SAR-tjänst i förhållande till nybeviljade förtidspensioner/sjukbidrag</p>
<p>Resultat av Qben-granskningar – ohälsa</p>
<p>Antal fall (sjukfall > 60 dagar+sjukbidrag+förtidspensioner)/1000 invånare</p>
<p>Motiv</p>
<p>Vi har valt att särskilt lyfta fram processen rehabilitering. Regleringsbrevets mål ligger som en bas där kassans strategiska mål är att lyfta fram effektiva metoder och angreppssätt. Även här handlar det om att skapa mervärde för de försäkrade.</p>
<p>Projektet ohälsoförsäkringarna behandlar bl a framgångsfaktorerna vilket kan innebära justeringar av förslaget ovan.</p>
<p>Styrtalet resultat av SAR-tjänst relaterat till nybeviljade förtidspensioner/sjukbidrag kan följas löpande. Talet täcker in både de som når ett lyckat resultat efter rehabilitering och de som inte kan återgå i arbete.</p>
<p>Måttet måste testas eftersom vi inte använt det tidigare. Qben-granskningar är ett kvalitetsmått när det gäller bl a rehabiliteringsfallen. För jämförbarhet krävs att att enheterna granskar efter samma kriterier inom något område. Ett årligt mått.</p>
<h2>Medarbetare</h2>
<p>Strategiska mål:  Vi arbetar i en lärande organisation och utvecklar vår verksamhet genom att allas kompetens tas till vara.</p>
<p>Framgångsfaktorer:  Bra ledarskap som kan driva förändringsarbetet – från ord till handling</p>
<p>Delegerat egenansvar och befogenheter för arbetsuppgifter och kompetensutveckling</p>
<p>Större rörlighet bland personalen</p>
<p>Styrtal:  Mått på ledarskapet (PSO)</p>
<p>Resultat av Kvalitetsrevisionen</p>
<p>Strategiska mål:  Skånekassan är en attraktiv arbetsplats</p>
<p>Framgångsfaktorer: Delaktighet</p>
<p>Flexibla arbetsformer och arbetstider Ökad jämställdhet</p>
<p>Bra arbetsmiljö – fysisk och psykosocial ”Stolt” över att arbeta på fk</p>
<p>Styrtal:  Medarbetarnas uppfattning om den psykosociala arbetsmiljön (PSO/Tempen)</p>
<p>Sjukfrånvaro</p>
<p>Köns-åldersfördelning</p>
<p>Motiv</p>
<p>Både målen och framgångsfaktorerna enligt ovan har sin grund i Skånekassans värderingsplattform.</p>
<p>Styrtalen vad gäller ledarskap och medarbetarnas uppfattning om sin arbetsmiljö kan följas genom årliga mätningar av den psykosociala arbetsmiljön. Kvalitetsrevisionen ger både en uppfattning om kvalitetsarbetet i stort på enheterna men också en värdering av hur ledningen arbetar med kvalitetsfrågorna. Båda talen är årliga mått.</p>
<p>Sjukfrånvaron och köns-/åldersfördelningen kan följas löpande under året.</p>
<h2>3.5 Utveckling och lärande</h2>
<p>Strategiska mål:  Vi ska ha en hög kompetens i försäkringen och vara professionella i vår yrkesroll och vårt bemötande.</p>
<p>Framgångsfaktorer:  Kompetensutveckling – försäkringsmässig och personlig</p>
<p>God omvärldskunskap – socialförsäkringens roll i skyddsnätet</p>
<p>Styrtal:  Andel av tiden för utveckling och lärande (enligt tidsredovisningen)</p>
<p>Strategiska mål:  Vår kompetens inom IT ska utvecklas för optimal användning av våra IT-system</p>
<p>Framgångsfaktorer:  Kontinuerlig kompetensutveckling IT</p>
<p>Styrtal:  Antal som klarat IT-körkort</p>
<p>Strategiska mål:  Kompetensförsörjning i takt med behoven</p>
<p>Framgångsfaktorer:  Fortlöpande kartläggning av kompetensbehov och kompetensprofiler</p>
<p>Styrtal:  ”Gapet” mellan kompetensbehov och kompetensprofiler</p>
<p>Strategiska mål:  Vår avsatta tid för utveckling och lärande ska öka till 10% av vår totala arbetstid.</p>
<p>Framgångsfaktorer:  Kompetensutveckling (IT, försäkringsmässig och personlig)</p>
<p>Utökad projektverksamhet och nätverksarbete</p>
<p>Styrtal:  Andel av tiden för utveckling och lärande (enligt tidsredovisningen)</p>
<p>Motiv</p>
<p>En ökad satsning på humankapitalet och utveckling och lärande är avgörande för att förbättra oss inom övriga fokusområden. Vi måste satsa på högre kvalitet i handläggningen och en hög kompetens inom IT. Vi måste också se till att våra framtida kompetensbehov täcks in och att gapet mellan behoven och aktuella kompetensprofiler är så litet som möjligt. I Skånekassans arbetssätt ligger att arbeta i olika projekt och nätverk. Som en inriktning föreslås att andelen tid för utveckling och lärande ska öka till 10% av arbetstiden.</p>
<p>Styrtalen ska visa dessa satsningar på olika sätt. Andelen tid för lärande kan följas löpande genom tidsmätningarna. Antal som klarat IT-kort registreras också löpande.</p>
<p>Gapet mellan kompetensbehov och kompetensprofil redovisas endast årligen. Utvecklingsarbete pågår.</p>
<h2>5. Verksamhetsplanering och uppföljning</h2>
<p>Styrkortets huvuduppgift är att styra mot de mål som finns för verksamheten och ge en sammanfattande bild av verksamheten. Därför blir också styrkortet den grund som verksamhetsplaneringen vilar på.</p>
<p>Ett väl utformat styrkortet kan ligga till grund för både verksamhetsplanering och rapporteringen av verksamheten</p>
<p>À Planering genom styrkortets utformning utkristalliseras det som ledningen bedömer vara de viktigaste strategiska målen för verksamheten på lite längre sikt, d v s ca 3 år eller längre. I styrkortet kan också ingå viktiga mål på kortare sikt och då kopplat till särskilda satsningar. Justeringar m h t ändrade förutsättningar görs årligen. Fokusområdena blir därmed utgångspunkten för den årliga planeringen och ger den övergripande strukturen för verksamhetsplanen. Samtliga målsättningar och handlingsplaner för såväl den regionala nivån som på enhetsnivå kan därmed rymmas inom fokusområdena.</p>
<p>À Uppföljning styrkortet ger också strukturen för uppföljningen där som miniminivå gäller att följa och kommentera utvecklingen av styrtalen på regional och enhetsnivå.</p>
<p>Utvecklingen av kortets styrtal ska ge indikationer på om uppföljningen och analysen behöver fördjupas inom något eller några områden, antingen för hela kassan eller för enskilda enheter.</p>
<p>I den nya Skånekassan finns 38 lokalkontor (36 resultatenheter) med långtgående decentraliserat ansvar för verksamheten. En långtgående decentralisering kräver samtidigt en kvalificerad och regelbunden uppföljning för att ledningen och styrelsen ska kunna ta sitt övergripande ansvar för verksamheten.</p>
<p>En sådan uppföljning underlättas väsentligt genom en gemensam struktur för hur rapporteringen ska gå till men också av att verksamhetsplanen utformas efter en gemensam grundstruktur. Avsikten är inte att detaljstyra utan att ge vissa ramar inom vilka respektive enhet sedan fritt kan utforma sin verksamhetsplan och uppföljning.</p>
<h2>Planeringsförutsättningar</h2>
<p>Grunden</p>
<p>Verksamhetsplaneringen ska inte endast ta sikte på nästkommande budgetår utan måste ha en längre tidshorisont. Därför utgör SFAvisionen 2005, Skånekassans gemensamma plattform och policys basen.</p>
<p>Årliga förutsättningar</p>
<p>Regleringsbrevet ger förutsättningarna för det kommande året. Verksamhetsmålen är dock oftast de samma över flera år och är väl kopplade till vision, plattform och policys.</p>
<p>Resultat och resultatutvecklingen under det gångna året i kombination med aviserade insatser eller förändringar ger underlag för verksamhetsanalysen inom samtliga fokusområden.</p>
<p>Med detta som grund anges de särskilda mål och satsningar som ska gälla generellt för kassan under verksamhetsåret. Detta kan påverka styrtalens utformning och målnivåer.</p>
<h2>Planeringssarbetet</h2>
<p>Det synsätt som kommer till uttryck genom det balanserade styrkortet är att de fokusområden som identifierats alla är viktiga för verksamheten och ska ses i en helhet. Det är därför också viktigt att enheterna i planeringsarbetet gör sin egen, lokala analys av läget inom respektive fokusområde. De styrtal som ingår det övergripande kortet är gemensamma men ger också en stor möjlighet för enheterna att komplettera med egna styrtal i uppföljningen. Den lokala analysen får visa vilka ytterligare styrtal som bör följas.</p>
<p>Det lokala styrkortet blir då ramen för enhetens planering. Det är fullt möjligt att även för arbetsgrupper inom enheten konstruera ett styrkort men det bör då rimligen endast ta sikte på den arbetsgruppens specifika verksamhet. Det väsentliga är dock att arbetsgruppens styrkort drar åt samma håll som enhetens gemensamma styrkort.</p>
<p>Balanserat Styrkort FK Skåne 1998-09-28</p>
<p>• Utveckling och lärande</p>
<p>• Medarbetare</p>
<p>• Ekonomi och resurser 6ERKSAMHETSPLAN 6ERKSAMHETSPLANEN LOKALT</p>
<p>Styrkortets fokus och styrtal</p>
<p>Verksamhetsuppföljningen ska utgå från styrkortet och dess fokusområden. Men den kan inte enbart och alltid endast begränsas till de styrtal som finns i styrkortet utan måste också kompletteras med annan information.</p>
<p>Behovet av djup i uppföljningen är olika vid olika tidpunkter och arbetsgruppen för ”Övergripande frågor” har i sin rapport angett följande:</p>
<p>Kraven på utvärdering och resultatanalys ökar. Lokalkontoren har ett eget resultatansvar och måste kunna bedöma måluppfyllelsen utifrån de krav som ställs på kassan totalt. Dessa krav är i punktform</p>
<p>Vilka insatser har kontoren/kassan gjort</p>
<p>Kommentera och bedöm måluppfyllelsen. Den ska även kommenteras och bedömas i förhållande till andra faktorer i samhället.</p>
<p>Kommentera och bedöm översiktligt vilka genomförda insatser som haft betydelse för måluppfyllelsen.</p>
<p>Kommentera eventuella åtgärder med anledning av resultaten.</p>
<p>Det är viktigt att kontoren löpande följer verksamheten ur egen styrningssynpunkt men också så att de i relevanta delar kvartalsvis kan sammanfatta till Ck enligt punktsatserna ovan. Kontorens kommentarer och analyser är en grundförutsättning för att kunna ge styrelsen en kvalitativt bra kassagemensam analys och för att kunna uppfylla årsredovisningskraven.</p>
<p>Särskilt viktiga i detta sammanhang är halvårsuppföljningen som dels bör ge klara indikationer på hur årets verksamhet går men också ge tid för ev behov av korrigeringsåtgärder för resten av året nästa års verksamhetsplanering som för Ck:s arbete med resul-</p>
<p>Uppföljningarna kommer också att utgöra en viktig del i det underlag som sakområdesansvariga har till de resultatdialoger och andra diskussioner man har med ”sina” kontor. En regelbunden uppföljning är därför ett viktigt styrinstrument för både kontors- och kassaledning.</p>
<p>Revisonsenheten har sin rapport 1998-08-26 rekommenderat en kvartalsvis skriftlig rapportering som framförallt fokuserar på åtgärder och omdisponeringar som måste göras för att nå måluppfyllelse.</p>
<p>Med ovanstående som utgångspunkt bör därför en gemensam struktur baserad på styrkortet användas för uppföljningen från enheterna. Huvudprincipen kan då vara för uppföljningen :</p>
<p>À första och andra kvartalet – i allmänhet uppföljning och kommentarer till de styrtal som finns i styrkortet. Kommentarerna krävs då måluppfyllelse inte föreligger och ska då framförallt vara framåtsyftande vad gäller förväntad utveckling och vad man tänker vidtaga för att nå måluppfyllelse.</p>
<p>À tredje kvartalet – en utvidgad uppföljning med redovisning av vidtagna åtgärder och kommentarer och analys av resultatet. Även i denna uppföljning ska det finnas bedömning av prognos vad gäller resultatutvecklingen. Uppföljningen kommer då att innehålla mer än enbart styrtalen, framförallt de mål som finns i regleringsbrevet men som inte finns med í styrkortet.</p>
<p>À fjärde kvartalet – inskränker sig till styrkortet. Samtidigt gör enheterna en ny verksamhetsplanering som då kommer att innehålla fördjupade analyser om kontorets läge inom de olika fokusområdena.</p>
<h2>Kvalitetssystem för den nya skånekassan</h2>
<p>Vårt övergripande mål är att tillfredsställa våra försäkrades och uppdragsgivares krav, behov och förväntningar. Våra försäkrade och uppdragsgivare kräver att vår verksamhet håller hög kvalité inom alla områden. Det är dessutom viktigt för den enskilde medarbetarens yrkesstolthet att verksamheten är känd för hög kvalitet.</p>
<p>Vad är kvalitet?</p>
<p>Vi utgår från den gängse definitionen i den internationella standard som ges ut av International organization for standardization, ISO;</p>
<h2>”Alla sammantagna egenskaper hos en produkt eller tjänst som ger dess förmåga att tillfredsställa uttalade eller underförstådda behov”.</h2>
<p>Definitionen säger oss direkt att kvalitet skall ses ur ett helhetsperspektiv och är något som kunden i första hand har att bedöma. Den lämnar också öppet för oss som leverantör av tjänsterna att på förhand tolka ”underförstådda” behov.</p>
<p>En tjänsts kvalité är beroende av vad  som görs ( rätt tjänst  ) och hur  den görs ( rätt sätt  ). För att en tjänst skall få hög kvalité krävs dessutom en väl genomtänkt organisation som ger utrymme för flexibilitet och hänsyn till olika kunders önskemål och behov ( i rätt tid  ).</p>
<p>Varför kvalitetssystem?</p>
<p>För att nå vårt mål att leverera tjänster med hög kvalité är det viktigt att vi systematiskt och kontinuerligt arbetar med de faktorer som påverkar kvaliteten på våra tjänster. Bristfällig och felaktig handläggning leder till betydande olägenheter och kostnader. Ett processinriktat kvalitetsarbete bör leda till att kvaliteten i handläggningen förbättras samtidigt som medarbetarnas kvalitetsmedvetande stärks och med det handläggningsprocesserna kan effektiviseras och kostnaderna reduceras.</p>
<p>Kvalitetsarbete kräver ett träget, långsiktigt och systematiskt förhållningssätt där alla i organisationen är engagerade i förbättringsprocessen. I alla verksamheter finns det alltid något som kan bli bättre och ofta leder arbetet med kvalitetsförbättringar i sig till att man upptäcker nya förbättringsbehov.</p>
<p>De senaste årens arbete med kvalitetsförbättrande åtgärder har grundlagt ett gynnsamt kvalitetsklimat i organisationen. Detta måste vi tillvarata och utveckla i den nya Skånekassan. Vi presenterar i det följande ett för Skånekassan gemensamt kvalitetssystem bestående av en övergripande vision riktlinjer för arbetet arbetsbeskrivningar mätinstrument och uppföljnings-/utvärderingsåtgärder ansvarsfördelning</p>
<p>Kvalitetssäkring – utveckling</p>
<p>Vi skall i allt vårt arbete fokusera på den försäkrade. Ansvaret ligger hos ledningen som måste vara engagerad och kunnig om kvalitet och som tillsammans med samtliga medarbetare skapar en organisation där kvalitetstänkande genomsyrar allt arbete. De målsättningar vi sätter upp, både centralt och lokalt, de åtgärder vi vidtar och de uppföljningar vi gör måste hela tiden avspegla och konkretisera och kunna återföras till den övergripande visionen och de riktlinjer vi antagit.</p>
<p>Helhetsperspektivet på kvalitet borgar för att alla delar i organisationen målsätts planeras, följs upp och utvärderas.</p>
<p>Centralt i kassan har vi ett övergripande ansvar för att alla policys, verksamhetsplan och handlingsplaner i övrigt har sin utgångspunkt i vår kvalitetspolicy och att alla medarbetare lätt kan se att så är fallet.</p>
<p>Dessa styrdokument skall vara formulerade så att åtgärderna går att målsätta och följa upp utifrån kvalitetsaspekter.</p>
<p>De mätinstrument vi bestämmer oss för att använda på olika områden skall också de ha sin utgångspunkt i vårt kvalitetsarbete. Det vi mäter skall också analyseras och värderas för att kunna återföras i organisationen som ett led i den ständiga förbättringsprocessen.</p>
<p>Kvalitetsmålen skall konkretiseras i vår verksamhetsplan. De övergripande målen skall ha genomslag i samtliga enheters verksamhetsplaner och både planering och uppföljning skall följa en gemensam struktur. Ett utmärkt redskap för detta är det s.k. balanserade styrkortet som fokuserar på strategiska mål och framgångsfaktorer i organisationen. Våra fokus och strategiska mål skall spegla kvalitetspolicyn och mätinstrumenten skall utformas så att de kan användas i kvalitetsförbättringsarbetet. Detta gäller både centralt och lokalt.</p>
<p>De mätinstrument som vi beslutar oss för att använda skall kunna användas både för kassan som helhet och för de enskilda enheterna och resultaten skall också kunna avläsas på dessa båda nivåer. Resultaten skall sedan användas i kontinuerliga resultatdialoger med samtliga enheter samt av enheterna själva i sitt uppföljningsarbete. Det skall också kunna ligga till grund för särskilda åtgärdsplaner både på central och lokal nivå.</p>
<p>Mätinstrument – behov och metoder</p>
<p>Det finns stora behov i organisationen av gemensamma och välutvecklade mätinstrument både av kvantitativ och kvalitativ art.</p>
<p>Vissa av de instrument som finns inom olika områden idag behöver vidareutvecklas och andra behöver uppfinnas. Nedan anges de som idag kan användas gemensamt för att följa kvalitetsutvecklingen i organisationen och inom vilka områden de kan användas. Förslag till vidareutveckling och förbättring anges också.</p>
<p>Kundenkäter  , genomförs årligen och kan brytas ner på varje lokalkontorsområde. Skall användas som mät- och analysinstrument samt bör kunna ligga som utgångspunkt för både central och lokala åtgärdsplaner inom områden som bemötande och tillgänglighet.</p>
<p>Svarstider telefon , mål skall sättas upp och mätas dagligen, statistik kvartalsvis, mäter tillgänglighet.</p>
<p>Klagomålshantering, JO/JK anmälningar, antal omprövningar/överklaganden , skall utformas instrument för att mäta klagomål. Bör finnas med i kvartalsuppföljning och som underlag för åtgärdsplaner. Mäter t.ex. bemötande, kompetens, effektivitet.</p>
<p>Handläggningstider/genomströmningstider , mål skall sättas upp och mätas kvartalsvis. Bildar underlag för analys och åtgärder. Mäter rätt tid, effektivitet.</p>
<p>Gängse kvalitetskontroller enligt RFV:s föreskrifter  , mäter kvaliteten i ärendehandläggningen, rätt tjänst. Systemet är idag kritiserat på många punkter som krångligt, mäter fel saker m.m. Viktigt att vi vidtar åtgärder för att påverka till en förändring av instrumentet och till att det blir enklare att använda. Enligt uppgift kommer förenkling redan 1999 med nytt urvalssystem. Systemet skall dock användas framtagen policy kommer att ses över.</p>
<p>Kompassen , är ett instrument att mäta arbetsprocesser både ur effektivitets- och kvalitetssynpunkt, gör vi rätt saker, vid rätt tidpunkt, på rätt sätt. Kompassen skall användas som ett förbättringsinstrument i hela kassan. Arbetsprocesser skall kartläggas och åtgärder skall vidtas med målet att de mest effektiva processerna skall få genomslag på samtliga kontor. Kommer att följas upp i resultatdialoger, andra uppföljningsinstrument samt via revisorernas arbete.</p>
<p>Stycketider och styckkostnader , kommer att följas i kompassenarbetet samt i kvartalsuppföljningar och resultatdialoger. Bör kunna ligga till grund för intern benchmarking.</p>
<p>Kvalitetsrevision , är ett kvalitativt uppföljningsinstrument som mäter inställningen till och engagemanget för kvalitetsarbete på samtliga enheter i kassan. Instrumentet skall ses över och ev. kompletteras med frågeställningar som har bäring i den nya kvalitetspolicyn. Skall genomföras en gång om året på samtliga enheter i kassan. Resultatet ligger sen till grund för dialog och åtgärdsplaner. Kan ses som bl.a. en mätning av ”kvalitetsaktiviteten” i organisationen.</p>
<p>Uppföljningar enligt Q-benmodellen ,  systematiska uppföljningsinstrument av kvaliteten i olika ärendeslag. Införs på fler och fler områden. Skall användas som modell för uppföljningsarbetet.</p>
<p>Psykosocial arbetsmiljömätning , skall genomföras årligen i november månad för att ligga till grund för åtgärder i verksamhetsplan. Skall även ligga till grund för vissa centrala åtgärder då behov föreligger samt för uppföljning av enheternas arbetsmiljöarbete.</p>
<p>Kompetensanalys , mätning och uppföljning bör i princip ske årligen. Mäter utvecklingsbehov samt resultat av insatta åtgärder i förhållande till kompetensbehovet i organisation och på individ.</p>
<p>Avsatta resurser för kompetensutveckling , mätinstrument behöver utvecklas.</p>
<p>Mätning av ledarskap  , instrument skall utvecklas.</p>
<h2>Vi har alltid den försäkrade i fokus för vårt arbete innebär att……</h2>
<p>• vi hjälper den försäkrade med att få den ersättning som han eller hon har rätt till</p>
<p>• vi möter våra försäkrade efter deras olika behov och förutsättningar</p>
<p>• vi erbjuder våra försäkrade en god tillgänglighet.</p>
<p>Styrdokument</p>
<h2>Skånekassans gemensamma plattform</h2>
<p>Innehåller grundprinciper grupperat i fyra områden : försäkrade, medarbetare, ledarskap samt uppdragsgivare / försäkringen - vår produkt. I plattformen framkommer också att följande skall känneteckna oss...: kundorientering, kompetens, kvalitet, kostnadsmedvetande, effektivitet, ifrågasättande, helhetssyn etc.</p>
<h2>Kundpolicy inom 2005</h2>
<p>Ett av RFV:s projekt inför kassan 2005. Beskriver olika scenarier hur mötet med den försäkrade kan tänkas se ut i framtiden. Mötet skall bygga på kva litet, korrekt och tillförlitlig service. En effektiv och flexibel organisation och vi skall kunna vara tillgängliga på det sätt den försäkrade önskar. F n finns det åtta ärendeslag beskrivna vad avser framtida mötet.</p>
<h2>Policy - försäkrad för Skånekassan</h2>
<p>Är en fortsättning/fördjupning på RFV:s projekt ovan. Skånekassan kommer under hösten att arbeta fram en policy för vårt möte med den försäkrade.</p>
<h2>Balanserat styrkort</h2>
<p>Är ett mätinstrument som fokuserar på olika områden i verksamheten. Anger strategiska målsättningar, vilka framgångsfaktorer som vi tror på hur vi skall mäta att vi förbättrar oss.</p>
<p>Mätinstrument</p>
<p>• Klagomålshantering</p>
<p>• Kundenkäter</p>
<h2>Vi utför rätt tjänst i rätt tid med rätt bemötande innebär att…..</h2>
<p>• vi ser till att rätt ersättning betalas ut inom fastställda tider</p>
<p>• vi är bra på att förklara regler och informera om bestämmelser</p>
<p>• vi bemöter alltid våra försäkrade vänligt och korrekt</p>
<p>Styrdokument</p>
<h2>Skånekassans gemensamma plattform Kundpolicy inom 2005</h2>
<h2>Policy - försäkrad för Skånekassan</h2>
<h2>Rätt ersättning</h2>
<p>Innebär att vi följer de anvisningar som finns i RFFS 1998:22 vad avser god kvalitet i ärendehanteringen. Utöver detta finns ett handlingsprogram som utöver kvalitetsgranskningen också innefattar t ex åtgärder mot fusk och missbruk</p>
<h2>Balanserat styrkort</h2>
<p>Mätinstrument</p>
<p>• Genomströmmningstider/handläggningstider</p>
<p>• Stycktid</p>
<p>• Kundenkäter (bemötande)</p>
<p>• Klagomålshantering inkl JO/JK anmälningar</p>
<p>• Antal omprövningar och överklagande</p>
<h2>Vårt kvalitetsarbete är inbyggt i samtliga våra tjänster och genomsyrar det dagliga arbetet innebär att…..</h2>
<p>• vi utgår ifrån att vårt arbete är till nytta för de försäkrade</p>
<p>• vi arbetar ständigt med förbättringar</p>
<p>• vi utvecklar vår arbetsorganisation och kompetens för att säkerställa god kvalitet och ett bra resultat för de försäkrade</p>
<p>Styrdokument</p>
<h2>Skånekassans gemensamma plattform Policys för vissa specifika ärendeslag</h2>
<p>Skånekassan kommer att ha policys för vissa specifika ärendeslag som t ex handikappområdet, underhållsstöd etc.</p>
<h2>Skånekassans policy för ohälsoarbetet Balanserat styrkort</h2>
<p>Mätinstrument</p>
<p>• Kvalitetsrevision</p>
<p>• Uppföljning enligt  Q-ben-modellen</p>
<p>• Flödesanalyser enligt kvalitets- och effektivitetsinstrumentet, kompassen</p>
<h2>Vi handlägger försäkringen rättssäkert, enkelt, och till lägsta möjliga kostnad innebär att…..</h2>
<p>• vi skall göra rätt från början (nollfelsprincipen)</p>
<p>• vi åtgärdar de fel som ändå kan uppstå på ett effektivt och rationellt sätt.</p>
<p>Styrdokument</p>
<h2>Skånekassans gemensamma plattform Kvalitets- och effektivitetsprojekt Rätt ersättning</h2>
<p>Strategi för klagomålshantering (saknas idag)</p>
<h2>Balanserat styrkort</h2>
<p>Mätinstrument</p>
<p>• Flödesanalyser enligt kvalitets- och effektivitetsinstrumentet, kompassen</p>
<p>• Tidsredovisningen (gapet mellan administrationstid och ärendetid)</p>
<p>• Styckkostnad och stycktid</p>
<p>• KlagomålshanteringGenomströmmningstider/handläggningstid er</p>
<p>• Antal omprövningar och överklagande som ändras</p>
<p>Vi utvecklar fortlöpande våra ledare och våra medarbetare till att ha rätt kompetens för sin roll. Kunnande, förmåga och vilja präglar vårt arbete</p>
<h2>innebär att…..</h2>
<p>• vi har som ledstjärna ständig utveckling och förändring i arbetet</p>
<p>• vi kombinerar våra försäkringskunskaper och vår myndighetsroll för att kunna möta den försäkrade på ett professionellt sätt</p>
<p>• vi låter alltid kompetensförsörjningen vara i takt med behoven</p>
<p>• vi arbetar i en lärande organisation där allas kompetens tas tillvara och utvecklas</p>
<p>Styrdokument</p>
<h2>Kompetensförsörjningsprogram för Skånekassan</h2>
<p>Programmet beskriver vad som menas med kompetensutveckling, hur kompetensutveckling ska gå till och kassans syn på en lärande organisation och vad som krävs för att utveckla lärandet. Till hjälp finns ett verktyg för att kartlägga social kompetens, yrkeskompetens, organisationskunskap och omvärldskunskap. Inom programmet finns fastställda kompetensprofiler för olika tjänster.</p>
<h2>Policy för IT-strategi</h2>
<p>Mätinstrument</p>
<p>• Psykosocial mätning</p>
<p>• Antal av personal som klarar  IT-körkort</p>
<p>• Andel avsatta resurser för utveckling och lärande</p>
<p>• Gapet mellan kompetensbehov och profil</p>
<p>• Kvalitetsrevision</p>
<p>• Mätning av ledarskapet 3+….% ,„.3 !,,-„..! &–23„+2).'3+!33!</p>
<p>Projekt policy försäkrad</p>
<h2>Policy försäkrad för Skånekassan</h2>
<h2>Projektets uppdrag</h2>
<p>Projektet policy försäkrad har, enligt direktiven (1998-05-29), haft i uppdrag att utifrån det centrala kundpolicyprojektet, ta fram ett förslag till policy försäkrad för Försäkringskassan Skåne. Projektet skall vidare utarbeta förslag till implementeringsplan.</p>
<h2>Projektarbetet</h2>
<p>I projektgruppen har ingått Bengt-Olle Andersson som projektledare, Ulla Eliason, Lk Höganäs, Gunnel Gustavsson, Lk Osby, Monica Rubin, Lk Kristianstad och Ewa Sjöberg, Lk Mobilia.</p>
<p>Projektets styrgrupp har utgjorts av förvaltningsledningen. Ledningskonferensen har utgjort referensgrupp till projektet. Därtill har funnits en referensgrupp med företrädare för de fackliga organisationerna.</p>
<p>Enkät till enheterna</p>
<p>I syfte att dels få en bild av i vilken utsträckning det pågår aktiviteter kring kundpolicyfrågor i de båda Skånekassorna, dels få enheternas uppfattning om vilka frågor som är viktiga att satsa på för Skånekassan, genomfördes inledningsvis en enkät till enheterna. Eftersom kundenkäten 1997 behandlade i princip alla de frågor som har betydelse i mötet med de försäkrade, dvs. bemötande, tillgänglighet, kompetens etc., gjordes en direkt koppling till denna enkät. Enheterna fick bland annat besvara frågeställningen om vilka åtgärder som enheten har vidtagit eller planerar att vidtaga med anledning av resultatet av enkäten. Projektet kan konstatera att det i varierande grad pågår aktiviteter på samtliga enheter.</p>
<h2>Centrala kundpolicyrapporten</h2>
<p>Det centrala Projektet Kundpolicy beskriver hur socialförsäkringsadministrationen skall möta de försäkrade i perspektivet 2005. Projektet har i dessa beskrivningar utgått från de försäkrades behov, krav och förväntningar. Projektet beskriver också konsekvenser för administrationen av dessa kundmöten såsom arbetsmetodik, arbetsorganisation, teknik m m.</p>
<p>Sammanfattande beskrivning av den centrala kundpolicyn</p>
<p>Vårt uppdrag är att administrera en allmän försäkring som ger trygghet under livets olika skeden. Det gör vi genom att vara kompetenta och tillgängliga när kunden vill och behöver oss. Och kunden väljer själv det sätt han eller hon vill möta oss på.</p>
<p>Vi skall öka tillgängligheten för våra kunder och få mer tid över för kunder med särskilda behov. Detta gör vi genom att förenkla och utveckla formerna för kundmöten och få kunderna att använda självbetjäning i kontakterna med oss.</p>
<p>À möjligheter för alla att nyttja sina rättigheter inom den allmänna försäkringen,</p>
<p>À valfrihet genom självbetjäning dygnet runt och personlig service när kunden behöver oss,</p>
<p>À ett bemötande av hög kvalitet med respekt för kundens integritet och rätt till självständighet</p>
<p>À beslut som präglas av snabbhet och rättssäkerhet,</p>
<p>À kunskap och information om rättigheter och skyldigheter.</p>
<p>Kundmöte har definierats som alla de tillfällen när en aktiv handling leder till en kontakt mellan den försäkrade och försäkringskassan. Det innebär att både tekniska och personliga kundmöten har definierats som kundmöten. Det centrala kundpolicyprojektet har urskiljt två principiella typer av kundmöten. Det är dels självbetjäning som innebär att kunden utför sitt eget ärende och dels den kund som betjänas av en handläggare.</p>
<p>Utnyttjandet av modern teknik och moderna organisationssätt skall ge möjligheter till väsentligt kortare handläggnings- och genomströmningstider och ökad tillgänglighet. Genom kundservicefunktioner, telefonsvar och introduktion av internet som kommunikationsalternativ kommer delar av arbetsprocesserna att kunna läggas över på kunden. Detta kommer för personalen sammantaget innebära att sättet att arbeta förändras radikalt. Det kommer att föra med sig väsentligt nya kompetenskrav, behov av delvis nya yrkesroller och förändrade attityder.</p>
<p>I rapporten beskrivs tre olika framtida kundmöten: bostadsbidrag till barnfamiljer, vårdbidrag och rehabilitering.</p>
<p>Projekt policy försäkrad har emellertid valt att inte beröra frågor som gäller arbetsorganisationen, medarbetarnas kompetens och teknikstödet. När det gäller det framtida kompetensbehovet och IT-strategin behandlas dessa frågor av andra projekt. Projektet har istället valt att behandla frågor som gäller mötet med den försäkrade, dvs. frågor som gäller bland annat tillgänglighet och bemötande.</p>
<h2>Vi är till för de försäkrade</h2>
<p>förslag till grundprinciper policy försäkrad</p>
<p>Projekt policy försäkrad kan konstatera att det idag finns vissa skillnader i förhållningssätt mellan olika enheter och även mellan olika handläggare. Projektet anser att detta är otillfredställande. Det är viktigt att kassan har ett medvetet förhållningssätt gentemot de försäkrade. Ett förhållningssätt som är gemensamt för hela kassan och är känt och accepterat av varje anställd. Det bör vara självklart att den försäkrade skall få ett likvärdigt bemötande oavsett vilken enhet eller vilken handläggare som han eller hon möter.</p>
<p>I bilaga 1 lämnar projektet förslag till grundprinciper - policy försäkrad att gälla för Skånekassan. Projektet beskriver också vilka krav som dessa principer ställer på organisationen och lämnar i viss mån även förslag till åtgärder. Bland annat föreslår projektet att kassan anger mål för bemötande och utökad tillgänglighet vad gäller framförallt telefontider men även utökade möjligheter till personliga möten.</p>
<p>Projektet anser att grundprinciperna skall kunna kommuniceras både internt och externt.</p>
<h2>I försäkringskassan Skåneland går tillämpning och bemötande hand i hand</h2>
<p>I centrum för de försäkrades önskemål står bemötandet som det som är viktigast i kontakterna med kassan. Det bör därför vara självklart för Skånekassan att bemötandet blir lika viktigt som att vi tillämpar lagstiftningen rätt.</p>
<p>I bilaga två redovisas exempel från de frisvar som försäkrade gav i kundenkäten 1997. De försäkrade redovisar här sin syn på det bemötande som de fått på kassan. I exempelsamlingen tydliggörs också skillnaderna i förhållningssätt mellan olika enheter och handläggare.</p>
<p>I bilaga tre ”För diskussion om bemötande” beskrivs tolv händelser. Endast i ett av exemplen redovisas hur vi agerat.</p>
<p>Syftet med dessa båda bilagor är att de skall utgöra underlag för diskussioner på enheterna om bemötande, förhållningssätt, attityder etc.</p>
<h2>Etik och moral i Skånekassan</h2>
<p>Etik och moral tillhör de frågor som har uppmärksammats under senare år, inte endast inom socialförsäkringsområdet utan även i samhället i övrigt. Ett etiskt och moraliskt förhållningssätt hör också nära samman med hur vi i övrigt bemöter de försäkrade. Även här är det viktigt att vi har ett för hela kassan gemensamt förhållningssätt. Projektet lämnar dock inte något förslag till underlag för diskussioner om etiska frågor utan kan konstatera att sådana underlag redan har tagits fram centralt, vilket också har presenterats/diskuterats vid en för de båda kassorna, gemensam konferens i september 1998.</p>
<h2>Vi tillvaratar de försäkrades synpunkter</h2>
<p>Försäkringskassan Skåne bör präglas av ständiga förbättringar och utveckling inom alla områden. Det skall vara självklart att de försäkrades synpunkter tas tillvara i detta förbättringsarbete. Projektet lämnar därför flera förslag som både syftar till att underlätta för den försäkrade att lämna sina synpunkter och så att kassan kan tillvarata dessa.</p>
<p>Förslag till systematiserad klagomålshantering</p>
<p>Projektet föreslår införandet av en s.k. förbättringsbok där varje enhetschef registrerar inkomna synpunkter i en excelfil. Namnet förbättringsbok  anger syftet, dvs. att den skall vara ett viktigt inslag i enhetens och kassans förbättringsarbete. Naturligtvis är det självklart att vi, i den mån det är möjligt, snabbt rättar till eventuella fel och även ber om ursäkt när vi har gjort fel.</p>
<p>Förslag till lokal/regional kundenkät</p>
<p>Projektet gör bedömningen att det kan finnas skäl att komplettera den årligen återkommande centrala kundenkäten med en lokal och regional enkät och lämnar därför förslag till hur denna bör utformas.</p>
<p>Även via internet</p>
<p>Projektet har beskrivit vad som bör ingå i Skånekassans hemsida. Ett av förslagen som vi lämnar är att den försäkrade skall kunna lämna synpunkter eller ställa frågor vi internet (e-mail).</p>
<p>Förslag om kundpaneler</p>
<p>Ett sätt att kartlägga kunders krav och förväntningar är att organisera s.k. kundpaneler. I kundpanelerna samlas ett mindre antal personer som, utifrån sin erfarenhet, får ge sin syn på de frågor som är aktuella för ställningstagande. Projektet föreslår att kundpaneler skall användas för vissa tillfälliga och avgränsade projekt i syfte att öka kundperspektivet i kassans utvecklingsarbete.</p>
<h2>Vi förbättrar tillgängligheten</h2>
<p>Öppethållande och telefontider i Skånekassan</p>
<p>Projektet föreslår i princip oförändrade öppethållandetider, dvs. måndag kl. 10.00 - 17.30 och tisdag - fredag kl. 10.00 - 15.00. Däremot skall det ges utökad möjlighet till tidsbeställda besök.</p>
<p>Telefontiden utökas för kundtjänsten till kl. 08.00 - 18.00 måndag - fredag. Enheternas telefontid blir måndag kl 09.00 - 17.30 och tisdag - fredag kl. 09.00 - 15.00 (växeln kl. 09.00 - 16.00).</p>
<h2>Utökar kundtjänsten</h2>
<p>Skånekassan får fr.o.m. den 1 januari 1999 en gemensam kundtjänst och gemensam växel med placering på minst tre orter, dvs. förutom nuvarande, Mobilia, Lund och Kristianstad, kan kundtjänsten även vara placerad på annat lokalkontor när behovet av utökning är påkallad, exempelvis i samband med pensionsutskicket.</p>
<p>Tillgängligheten ökar genom att samtalen hamnar i den växel eller den kundtjänst som har kortast kö, oavsett varifrån man ringer i Skåne län.</p>
<p>Kundtjänsten föreslås få utökade uppgifter i Malmöhus län där man även skall göra preliminärberäkningar av bostadsbidrag till barnfamiljer och bostadstillägg till pensionärer.</p>
<p>Projektet lämnar förslag till sexveckors schemaläggning av arbetstiden för kundtjänsten. Schemaläggningen innebär att endast en kundtjänst är bemannad under tider när samtalsfrekvensen är låg. Härigenom skapas också möjlighet till kontinuerliga kompetensutvecklingsinsatser för kundtjänsten.</p>
<p>Förbättrar telefonkulturen</p>
<p>Projektet lämnar förslag på telefonkultur för Skånekassan.</p>
<h2>Policydokument i de båda Skånekassorna</h2>
<p>Det finns flera policydokument i de båda Skånekassorna som har anknytning till projekt policy försäkrads uppdrag.</p>
<p>• Hembesökspolicy (fk 1200) projektet föreslår att detta policydokument skall gälla för Skånekassan.</p>
<p>• Kundpolicy och Försäkringspolicy (fk 1100) projektet föreslår policydokumenten upphör. De behandlar samma områden som projektets förslag till grundprinciper.</p>
<h2>Implementering av policy försäkrad</h2>
<p>Om vi är överens om att det är så här vi skall möta våra försäkrade i framtiden så förpliktar detta. Det är en förväntan bland de försäkrade och därmed en nödvändighet att vi skapar ett enhetligt förhållningssätt inom Skånekassan och att vi har en samsyn i dessa frågor.</p>
<p>Kundpolicyn för socialförsäkringsadministrationen innebär så mycket mer än frågan om förhållningssätt, attityder, bemötande och tillgänglighet. Utökade möjligheter förde försäkrade att möta oss, samtidigt som vi får väsentligt förändrade teknikstöd, påverkar hela vårt sätt att arbeta. Det påverkar vår arbetsorganisation och vårt behov av kompetens. Som framgår ovan har projektet valt att inte behandla frågor om arbetsorganisation och kompetens bland annat av den anledningen att vissa av dessa frågor behandlas i andra projekt, exempelvis kompetensförsörjningsprojektet.</p>
<p>• Som ett led i implementeringsfasen har alla anställda i Skånekassan under hösten 1998 informerats om kundpolicyn och business case. Enhetscheferna i Skåne och projekt policy försäkrads kontaktpersoner har informerats vid konferenser. Enhetscheferna och kontaktpersonerna har också blivit informerade om det arbete som har bedrivits i projekt policy försäkrad.</p>
<p>Vad bör vi göra?</p>
<p>• Projektet föreslår att projektrapporterna presenteras samlat på enheterna i början av år 1999 på ett liknande sätt som kundpolicy och business case har presenterats under hösten 1999.</p>
<p>• Grundprinciperna bör anslås på alla lokalkontor (tillsammans med handläggningstiderna) för att de härigenom skall bli kända även för allmänheten. Projektet föreslår att förslaget till grundprinciper ingår som en del i Skånekassans gemensamma plattform (ersätter tidigare skrivningar). Plattformen bör utges i pocketformat och ges till alla anställda.</p>
<p>• Kontaktpersonerna för projektet bör i början av år 1999 samlas under en dag för att diskutera dels de etik och moralexempel som presenterades på konferensen den 10 september 1998 och som därefter har diskuterats på enheterna, dels diskutera de tolv exempel med koppling till bemötande som projektet redovisar i bilaga 3 till denna rapport. Även dessa exempel bör dessförinnan diskuteras på enheterna. Syftet med denna konferens är att skapa ett gemensamt förhållningssätt inom Skånekassan. Exempelsamlingen bör även diskuteras på en ledningskonferens.</p>
<p>• Centralkontoret bör i likhet med vad som gäller ansvaret för att vi har en likvärdig tillämpning av lagstiftningen, även ta ett ökat ansvar för att vi får ett gemensamt förhållningssätt inom Skånekassan - ) F¶RS¤KRINGSKASSAN 3K¥NELAND G¥R TILL¤MPNING OCH BEM¶TANDE HAND I HAND  Frågor om bemötande och etik och moral bör, som ett led i detta ansvarstagande, ges ökat utrymme, bland annat finnas med som ett naturligt inslag i konferens- och utbildningsverksamheten.</p>
<p>• Det är viktigt att det skapas förutsättningar för att uppfylla de krav som ställs i kundpolicyn, förslaget till grundprinciper etc. Projektet anser exempelvis att arbetsmiljön har stor betydelse för hur vi bemöter våra försäkrade.</p>
<p>• Att skapa en god telefonkultur är viktigt, inte minst ur den försäkrades synvinkel. Projektet föreslår att möjligheten att införskaffa bärbara telefoner utreds snarast. Dessutom bör de personer som har en föredömlig telefonkultur uppmärksammas och som belöning få delta på socialförsäkringsstämman hösten 1999.</p>
<p>• Det centrala kundpolicyprojektets rapport bör användas i det fortsatta utvecklingsarbetet i Skånekassan. Exempel härpå är beskrivningen av framtida kundmöten för bostadsbidragsärenden, vårdbidrag och rehabiliteringsverksamheten.</p>
<h2>Projektet Ohälsoförsäkringarna - analys Uppdraget</h2>
<p>Projektets syfte är att kritiskt granska och pröva vårt sätt att arbeta med ohälsoförsäkringarna samt att lämna förslag till nya och effektivare metoder och angreppssätt. Arbetet bör resultera i ett handlingsprogram för FK Skåne.</p>
<p>Föreliggande analys utgör första steget i projektet och ska efter diskussioner vid ledningskonferens fastställas för att därefter tillsammans med resultatet av kvalitets- och effektivitetsprojektet Kompassen utgöra grund för handlingsplanen. Då det är viktigt att ta tillvara vad som kommer fram vid sammanställningen och work-shoparna kring ohälsoområdet inom projektet Kompassen har tidpunkten för leverans av handlingsplanen flyttats fram till januari 1999.</p>
<p>I analysen ges en generell bild över situationen inom framförallt den samordnande rehabiliteringen medan andra försäkringsförmåner behandlas mera sparsamt eller inte alls. Problemen kan självklart variera i omfattning mellan olika lokalkontor beroende på flera faktorer som t ex kontorets storlek, befintlig kompetens samt strukturella faktorer som arbetslöshet, invandrargrad m m.</p>
<h2>Projektorganisation</h2>
<p>Projektgrupp: Ronny Andersson, proj led</p>
<p>Kerstin Andersson</p>
<p>Britt Inger Ekström</p>
<p>Lena Frost-Reisnert</p>
<p>Rose-Marie Gunnarsson</p>
<p>Yvonne Hilner</p>
<p>Roland Nilmarker</p>
<p>Bo Petersson</p>
<p>Utöver dessa har 13 rehabiliteringshandläggare, 2 enhetschefer och SU-avd Malmöhus på olika sätt medverkat i analysarbetet. Dessutom har frågan diskuterats vid ett antal lokalkontorsträffar som SU-avd arrangerat under september månad. Vid styrgruppsmöte i Malmö belystes särskilt de problem som finns i Malmö kommun.</p>
<p>Vidare har ett antal skilda rapporter använts som t ex RFV:s och Statskontorets rapporter, Kundpolicy- och Kompetensutvecklingsprojekten inom 2005, Anders Heides rapporter om den försäkrades upplevelser vid kontakterna med försäkringskassan, uppföljningar i form av Qubar, Qufar och SGI-uppföljningar samt dialogkonferenser i Malmöhus. Vid ledningskonferens den 3 september presenterades upplägget av analysen och den 28 oktober redovisades föreliggande rapport.</p>
<h2>Bakgrund</h2>
<p>I rehabiliteringsutredningen 1988 lämnades ett antal förslag till hur rehabiliteringen framgent skulle bedrivas. I förslagen angavs bl a</p>
<p>• skyldighet för arbetsgivare och övriga rehabiliteringsaktörer att klarlägga behovet av rehabilitering</p>
<p>• försäkringskassan skulle få ett samordnande ansvar för rehabiliteringsarbetet</p>
<p>• försäkringskassorna fick möjlighet att köpa yrkesinrinriktade rehabiliteringstjänster</p>
<p>Några år in på 1990-talet ökade arbetslösheten kraftigt och genomgripande strukturförändring skedde på arbetsmarknaden. Efter de inledande framgångsrika åren skedde en successiv förändring i rehabiliteringsarbetet. Ohälsotalet ökade, entusiasmen i rehabiliteringsarbetet avtog, trots försök till ett antal nya satsningar inom kassorna. Försäkringskassans arbete med rehabilitering ifrågasätts nu allt mer både av statsmakterna och av våra samverkanspartners men även av många av våra försäkrade.</p>
<p>Rehabiliteringsuppdraget ska inte ses avskilt från andra försäkringsförmåner som förtidspension, sjukbidrag, sjukpenning m m. Reglerna och situationen att tillämpa reglerna har även här förändrats under 1990-talet. I samband med den ökande arbetslösheten och förändrade regler för ersättning minskade antalet ersatta dagar dramtiskt ett antal år för att under den allra senaste tiden åter öka.</p>
<p>Under 1998 hade ”Skåne-kassan” totalt 18 520 pågående sjukfall. Enligt uppskattning gjord av handläggare på lokalkontoren i Kristianstad, Helsingborg och Hässleholm var 15 % (2 778) kortare än 29 dagar, 65 % (12 038) bevaknings-/utredningsärenden och den resterande andelen 20 % (3 704) utgjorde ärenden som var föremål för samordnad rehabilitering (Bilaga 1 och 2). Enligt samma uppskattning är 383 årsarbetare verksamma inom ohälsoområdet (20 % av Skånekassans totala antal årsarbetare). Av dessa arbetar ca 25 %, ungefär 100 årsarbetare, med samordnad rehabilitering.</p>
<p>Sammanfattningsvis kan konstateras att förutsättningarna för att bedriva en effektiv verksamhet inom ohälsoområdet har under 1990-talet dramatiskt förändrats. Frågan är här given. Har vi lyckats anpassa våra resurser, kompetens, arbetssätt och metoder i takt med utvecklingen?</p>
<h2>Förstå, kunna och vilja</h2>
<p>I vår analys har vi identifierat en mängd olika problemställningar som påverkar vårt sätt att arbeta inom ohälsoområdet. Det har varit externa faktorer som t ex olika målsättningar hos olika myndigheter, minskade resurser, ett stort antal arbetslösa, förändrad diagnosbild, komplexa ärenden, antalet lönebidragsanställningar har minskat. Vad gäller de interna orsakerna har vi identifierat förbättringsområden som vårt förhållningssätt gentemot den försäkrade, ledning och styrning av arbetet, otydligheter i uppdraget, arbetssätt och metodik, kompetensbrister m m.</p>
<p>För att få struktur och överskådlighet på analysresultat kan ofta en teoretisk modell vara användbar. Inom den samhällsvetenskapliga forskningen har frågan om implementering utgjort ett centralt forskningsområde under senare delen av 1900-talet. Vi, d v s försäkringskassan, betraktas som en tillämpare/genomförare av politiskt fattade beslut enligt detta perspektiv. Vi har att genomföra de av statsmakten fattade besluten i form av lagstiftning m m. Huvudfrågeställningen i implementationsforskningen är: varför genomförs inte fattade beslut enligt intentionerna?</p>
<p>Ett sätt att studera detta har presenterats av professor Lennart Lundquist. Han lyfter där fram tre begrepp: förstå, kunna och vilja. För att tillämparen, fortsättningsvis kallad försäkringskassan eller vi, ska ha någon möjlighet att genomföra besluten krävs att vi förstår  besluten. Problem uppstår här då dessa b ygger på po litiska kompromisser, är formulerade på ett otydligt sätt, innehåller motstridiga målsättningar m m. I begreppet kunna  hänförs sådant som resurser i form av pengar, personal och teknik men även kompetensen är här avgörande. Det tredje begreppet vilja  handlar både om organisationens och individernas värderingar i förhållande till uppdragsgivarens intentioner. Det är inte ovanligt att det i organisationen formuleras målsättningar, mer eller mindre uttalade, som avviker från uppdragsgivarens. De enskilda individernas verklighetsuppfattning och värderingar är ofta andra än uppdragsgivarens.</p>
<p>Utifrån dessa tre begrepp följer nedan en sammanfattande redovisning av alla de i analysarbetet uppmärksammade synpunkterna på ohälsouppdraget. Redovisningen är ett koncentrat av vad som framkommit och avslutas med projektgruppens slutsatser om vilka problem som är viktigast att åtgärda i kommande handlingsplan.</p>
<h2>Förstå</h2>
<p>Trots att frågan uppmärksammats en längre tid finns det fortfarande en hel del otydligheter vad gäller rehabiliteringsuppdraget  . Otydligheterna avser både själva uppdraget men också definitioner av olika begrepp såsom arbetslivsinriktad rehabilitering, samordnad rehabilitering, arbetsförmåga, arbetsför och anställningsbar m m. Att det finns oklarheter i detta bekräftas av att RFV inom ramen för en åtgärdsplan för ohälsoområdet har startat två delprojekt med uppdragen att precisera rehabiliteringsuppdraget och finna en gemensam definition av grundläggande begrepp. Oklarheterna i uppdraget medför givetvis svårigheter i att finna strategier, metoder, arbetssätt för en effektiv rehabilitering.</p>
<p>Mötet mellan den försäkrade och rehabiliteraren beskrivs i Strategier för kompetensutveckling, Utvecklingsprojektet 2005 på följande sätt: ”Här möts kunden och specialisten ”rehabiliteringssamordnaren”, där det personliga mötet/mötena är avgörande för hur rehabiliteringsprocessen fortskrider och tekniken kan vara det som stöder. Mötesplatsen är den plats som är lämplig just för tillfället.”</p>
<p>För att detta möte ska fungera krävs bl a att rehabiliteraren kan förstå och använda kunskapen om människors olika förutsättningar och behov samt visa empati och hantera konflikter.</p>
<p>I skilda uppföljningar, som t ex Köp 97, kan tyvärr konstateras att alla rehabiliterare inte har denna förmåga. Detta får allvarliga konsekvenser för möjligheterna att lyckas i den fortsatta beslutsprocessen oavsett om det gäller rehabilitering eller beslut om sjukbidrag/förtidspension. Värst är det för den försäkrade som i vissa fall t o m kan känna sig förnedrad i mötet med handläggaren.</p>
<p>Då vi har en samordnande roll i rehabiliteringsprocessen är det av stor vikt att vi känner till andra myndigheters verksamhet och målsättningar  . Vi måste också respektera andra yrkesgruppers kompetens och känna förståelse för att de liksom vi har olika restriktioner att ta hänsyn till. I projektets kontakter med olika rehabiliterare och vid dialogkonferenserna framkommer att denna förståelse och respekt inte alltid är för handen. Det brister också ibland i kunskaperna om vilket uppdrag andra myndigheter har och vilken kompetens där finns. Självklart gäller denna problematik även i omvänd ordning.</p>
<p>Ett exempel på detta är den regionala överenskommelsen mellan försäkringskassan och länsarbetsnämnden. På grund av bl a skilda målsättningar mellan myndigheterna, oklara definitioner och bristande förankring råder fortfarande viss oenighet mellan myndigheterna om hur de arbetslösa sjukskrivna ska rehabiliteras.</p>
<p>Vid projektgruppens kontakter med rehabhandläggarna och dialogkonferenserna har det framförts synpunkter på styrningen och ledningen av rehabiliteringsarbetet . Detta har gällt bristande styrning och uppföljning av kontorsledningen om hur rehabiliteringsresurserna används. Att information från ledningsträffar, temadagar, funktionsträffar m m inte förs vidare i den utsträckning som är önskvärt. Att överenskomna handlingsplaner inte genomförs och ibland inte ens är kända ute på kontoren. Från handläggarna efterfrågas också tydligare prioriteringar från kassaledningens sida. Det tycks således finnas ett ganska stort behov av att man från ledningens sida blir mer aktiv inom rehabiliteringsområdet. Utan styrning och stöd från ledningen känner sig rehabiliterarna övergivna och har svårt att både förstå sin roll och känna säkerhet i sitt arbete. och kvalitetsgranskningar  som genomförs. Här är det synnerligen viktigt att dessa motiveras på ett tydligt sätt så att handläggarna ser att dessa ger något tillbaka i utvecklingsarbetet. Uppföljningar och granskningar ska av medarbetarna upplevas som en del av en lärande organisation. Kritiken avser också det sätt på vilket uppföljningarna görs. Allt för mycket tid går åt att registrerar och dokumentera. Behovet av ett välfungerande teknikstöd är uppenbart.</p>
<h2>Kunna</h2>
<p>Vid projektets kontakter med handläggarna och i samband med dialogkonferenserna har det framförts synpunkter på resursfördelningen  till ohälsoområdet och i synnerhet rehabiliteringsarbetet. Man anser att vid de genomförda personalminskningarna har rehabiliteringsområdet drabbats särskilt hårt. Inte bara genom själva neddragningarna utan också genom att en del handläggare som saknar den rätta kompetensen omplacerats till rehabiliteringsområdet. Enligt Malmöhuskassans årsredovisning för 1997 svarade verksamhetsområdet 2. Åtgärder mot ohälsa för 19 % av de totala administrationskostnaderna. Motsvarande andel var 1996 23 % och 1994/95 27 %.</p>
<p>Som ovan nämnts finns betydande kritik mot befintligt teknikstöd  inom ohälsområdet. Detta upplevs mer som en belastning än som ett stöd i arbetet. Som ett tydligt exempel på teknikproblemen kan Lokala S nämnas.</p>
<p>Ett betydande problemområde - och ett känsligt sådant - är kompetensfrågan  . Relativt många saknar tillräckliga grundläggande förutsättningar för att arbeta med rehabilitering. Hur många vet vi inte då kravprofil har saknats och några utvärderingar inte är genomförda. I granskningar av rehabiliteringsärenden framkommer bl a bristande förmåga att fatta beslut rörande sjukpenningrätt, förtidspension m m. Det saknas även tillräckliga försäkringsmässiga baskunskaper inom de olika försäkringsområdena vilket hämmar förmågan att se till helhetsbilden. Ett antal handläggare som arbetar med rehabilitering har inte erhållit tillräcklig grundutbildning inom ohälsoområdet. Det finns även brister i den pedagogiska förmågan.</p>
<p>Skälen till detta är många. Omfattande omplaceringar genomfördes vid genomförandet av den s k Kampen mot ohälsan, senare tids personalminskningar har medfört omplaceringar och kritiken mot ohälsoarbetet har varit stark. Allt detta har bidragit till de problem vi idag har inom kompetensområdet. Det har dessutom saknats tydliga kravprofiler för vilken typ av kompetens som krävs för att fungera som rehabiliteringshandläggare.</p>
<p>Ett fjärde problemområde, och som till viss del är kopplat till kompetensfrågan, är arbetssätt och arbetsmetodik  . Detta är inte särskilt förvånande då det, i motsats till den medicinska rehabiliteringen, saknas konsensus om vilka metoder som ska användas vid olika situationer. Här krävs utvecklingsarbete både lokalt, regionalt och centralt. Vi behöver också bli bättre på att initiera forskning och ta tillvara den forskning som trots allt finns inom området.</p>
<p>Mer anmärkningsvärt är dock att vi också uppvisar brister i den försäkringsmässiga och förvaltningsrättsliga handläggningen. Enligt RFV:s, Statskontorets och våra egna uppföljningar framkommer brister i dokumentationen av beslutsunderlagen. Vi har, enligt JO, brister i vår informationsskyldighet till de försäkrade. Otillräckliga sgi-utredningar har medfört felaktiga sgi-placeringar. Vi är otydliga i kommunikationen med den försäkrade och ibland dåliga på att ställa krav på försäkrade och arbetsgivare, i de fall när detta är befogat.</p>
<p>En fråga som har uppmärksammats i analysen är hur vi utnyttjar möjligheterna till köp av tjänst. I takt med att förutsättningarna att lyckas i rehabiliteringsarbetet försämrats uttnyttjas möjligheten till köp av tjänst allt mindre. Dessutom har köpen ändrats till färre aktiva åtgärder och fler utredningar. Vi vet dessutom för lite om vilka som får del av insatserna och vilket resultat de leder till.</p>
<p>I rehabiliteringsarbetet är, vid sidan av den försäkrade, arbetsgivaren  vår viktigaste resurs. I vår analys har bl a följande problemområden identifierats (Bilaga 3):</p>
<p>• då kassan konstaterar att en försäkrad klarar ”annat arbete” men inte den ordinarie anställningen, sägs ofta den försäkrade upp eller tvingas att säga upp sig själv</p>
<p>• det finns kunskapsbrist hos arbetsgivaren om vinsterna med rehabiliteringsarbetet</p>
<p>• större arbetsgivare börjar bli centralstyrda med dålig struktur på rehabiliteringsarbetet som följd - närheten lokalt saknas</p>
<h2>Vilja</h2>
<p>De senaste årens ganska starka kritiska röster  mot vårt sätt att arbeta inom rehabiliteringsområdet har negativt påverkat det engagemang och den stolthet handläggarna har känt för sitt arbete. Detta påverkar givetvis förutsättningarna för att göra en bra insats i sitt arbete.</p>
<p>I en del fall har handläggaren inte tillräcklig förståelse eller respekt för den lagstiftning  som styr handläggningen. Det förekommer i enstaka fall att handläggaren ser rehabiliteringsärendet mer som en privat affär mellan sig och den försäkrade än som en process omgärdad med lagstadgade rättigheter och skyldigheter både för den försäkrade och handläggaren. Ett av projekten inom RFV:s åtgärdsplan inom ohälsoområdet har som syfte att studera vilka orsaker som finns till varför lagstiftningen inte följs. Faktorer som otydlig lagstiftning, bristande kunskaper och förståelse hos handläggaren men även eget tyckande kan här spela in.</p>
<p>Försäkringskassan får ibland kritik för hur vi fördelar våra rehabiliteringsinsatser och hur vi drar in sjukpenningrätten (bl a i studie av A Hetzler). Det är synnerligen viktigt att våra personliga värderingar inte styr vårt professionella arbete.</p>
<h2>Positiva sidor</h2>
<p>Syftet med analysen har, enligt direktiven, varit att kritiskt granska ohälsoarbetet och rapporten präglas därför av problemen inte av förtjänsterna. Det är viktigt att vi ser på problemen som förbättringsområden. Vi får inte inta en försvarsattityd där vi inte vill se de problem som faktiskt finns. Men det är också viktigt att vi framhåller de positiva delarna i arbetet.</p>
<p>Samordnar rehabiliteringen till ett stort antal individer. Ger ersättning till individer med behov.</p>
<p>Gott samarbete med myndigheter och arbetsgivare Tendenser till förbättrad kvalitet.</p>
<p>Finns fortfarande många engagerade och kompetenta medarbetare.</p>
<h2>Slutsatser</h2>
<p>Det är ännu för tidigt att ta definitiv ställning till vilka problemområden som är de mest centrala att åtgärda. Projektgruppens analys ska först kompletteras med enhetschefernas synpunkter och med resultatet av analysen inom effektivitets- och kvalitetsprojektet Kompassen.</p>
<p>Utifrån den analys vi genomfört vill vi dock särskilt framhålla några problemområden som strategiska. Ska vi lyckas med att finna nya metoder och arbetssätt för att effektivisera ohälsoarbetet bör vi kraftsamla kring följande fyra områden:</p>
<p>• Tydliggöra rehabiliteringsuppdraget</p>
<p>• Kompetensutveckling</p>
<p>• Förhållningssätt gentemot den försäkrade</p>
<p>• Aktivare stöd och styrning från ledningen på alla nivåer</p>
<p>Vår erfarenhet av genomförande av handlingsplaner visar att det är svårt, för att inte säga omöjligt, att genomföra allt för många aktiviteter. Vi menar därför att de föreslagna fyra områdena genomförs stegvis under perioden 1999-2001.</p>
<h2>Fortsatta arbetet</h2>
<p>Under oktober och november kommer samtliga lokalkontor att analysera ärendeprocesser inom ohälsoområdet. Analyserna ska presenteras vid Work-shop den 16 och 17 december. Vad som där framkommer ska komplettera vår analys. Vi ska då dessutom presentera vår analys för samtliga rehabiliteringshandläggare och på något sätt inbjuda till synpunkter på kommande handlingsplan.</p>
<p>För att komplettera processanalysen ska vi inom projektets ramar genomföra en analys av hur den enskilde rehabiliteringshandläggaren använder sin tid i arbetet. Vi ska låta 20 handläggare föra detaljerad dagbok över sina aktiviteter under en slumpmässigt utvald arbetsdag.</p>
