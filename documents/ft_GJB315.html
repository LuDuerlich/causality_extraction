<h1>Kvinnofrid</h1>
<h2></h2>
<p>Socialdepartementet tillkallade i mars 1993 på uppdrag av regeringen en särskild utredare med uppdrag att göra en översyn av samhällets åtgärder mot prostitution och bl.a. utarbeta förslag till förbättringar av samhällets insatser mot prostitution.</p>
<p>Utredningen, som antog namnet 1993 års prostitutionsutredning, avlämnade i mars 1995 betänkandet Könshandeln (SOU 1995:15). Betänkandet innehåller förslag om att prostitution kriminaliseras genom att ett förbud om köp och försäljning av sexuella tjänster införs i brottsbalken.</p>
<p>Betänkandet har remissbehandlats. En förteckning över remissinstanserna finns i slutet av detta dokument. En remissammanställning finns tillgänglig på Socialdepartementet (dnr S97/8122/IFO).</p>
