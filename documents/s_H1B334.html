<h1>Sammanfattning</h1>
<h2>Uppdraget</h2>
<p>Regeringen gav Plangenomförandeutredningen ursprungligen i uppdrag att se över reglerna om genomförande av detaljplan i syfte att åstadkomma en tydlig, effektiv och transparent plangenom- förandelagstiftning. Det uppdraget redovisades till regeringen i december 2012.</p>
<p>Uppdraget har senare utvidgats till att också utreda förutsätt- ningarna för att förenkla och förkorta plan- och byggprocessen genom att se över</p>
<p> möjligheterna att använda s.k. enkelt planförfarande, och</p>
<p> möjligheterna för kommunfullmäktige att uppdra åt kommunal nämnd att anta en detaljplan.</p>
<p>Enligt direktiven ska vi således analysera om kraven på när en detalj- plan ska utarbetas och när bygglov ska krävas är ändamålsenligt utformade eller om det i vissa situationer skulle kunna vara lämpligt att lätta på eller helt avskaffa kravet på detaljplan respektive bygg- lov. Vi ska också studera förutsättningarna för att utvidga möjlig- heterna att tillämpa plan- och bygglagens bestämmelser om enkelt planförfarande och i övrigt analysera förslag som kan medföra enk- lare förfaranden vid utarbetande av detaljplaner. I uppdraget ingår vidare att pröva om det finns förutsättningar att utvidga möjlighet- erna för en kommunal nämnd att anta detaljplaner.</p>
